# -*- mode: mandoku-view; -*-
#+DATE: 2016-06-08 5:35
#+TITLE: 布水臺集
#+PROPERTY: CBETA_ID J26nB181
#+PROPERTY: ID KR6q0200
#+PROPERTY: SOURCE Jiaxing Canon Vol. 26, No. B181
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0200_J_001-0309a> 
#+PROPERTY: JUAN 1

* 序一¶

天童山翁禪師忞公以密雲嫡子坐大道場無舌說¶
法有聲如雷施藥樹味擊塗毒鼓有寂子小釋迦之¶
目賈其餘勇作為詩文如涌身雲如灌頂水文人學¶
子用世間智測度咸以為杼山晝石門範之流亞余¶
頃讀其全集為之心開意解久之沈吟低回欷歔煩¶
醒而不能舍然也大慧杲禪師有言予雖學佛者然¶
愛君憂國之心與忠義士大夫等所謂忠義士大夫¶
者魏國張公德遠橫浦張公子韶輩也當是時賊檜¶
挾滔天之勢把持和議忘北轅之仇甘左衽之辱妙¶
喜以壞衣髹髮之人敢於左袒子韶抗權奸之議而¶
觸冒其鋒刃故魏國銘之曰嗟師何為拳拳忠孝欲¶
迪群迷俾趨正教唯其忠誠惻怛之至根抵種性槎¶
牙肺腑雖至於砍臂斬頭亦將怡然順受如斷蕅根¶
如解膠革於毀衣焚牒乎何有於乎薦嚴之疏龍髯¶
馬角之深悲也新蒲之錄玉衣石馬之遐思也春葵¶
玉樹之什空阬崖海之餘恨也徵諸妙喜以言乎其¶
道則相符以言乎其志則相協以言乎其時世則宋¶
世所謂忠義士大夫迢然不可再見獨有一禪者孤¶
撐單出流連涕泗於陸沈滄海之餘斯尤難矣於乎¶
軍國荊弓也宗社鄭璧也吾君吾父秦燕楚凡也天¶
穹廬地松漠今之人何其廣大而禪者如是之隘也¶
東家食西家宿今之人何其圓通而禪者如是之固¶
也山河葶藶世界陶輪有漏微塵十方銷殞今之人¶
何其大覺大悟而禪者如是之取著也豈惟禪者哉¶
琉璃之誅釋種也世尊樹下拒諫而阿難愁悶慟哭¶
開寶之師東山蘄春肉身為故國而泣血天寶之亂¶
荷澤編管殘衲興檀度以濟師是又何今之人廣大¶
而佛祖之隘今之人圓通而佛祖之固今之人大覺¶
大悟而佛祖之取著也妙喜之言曰好善惡邪之志
<pb:KR6q0200_J_001-0309b>¶
與生俱生永嘉謂縱使鐵輪頂上旋定慧圓明終不¶
失敢直下自信不疑吾忞公其幾矣乎三世諸佛是¶
三世中有血性男子不忠不義之人埋沒此一點血¶
性謂之焚燒善根斷滅佛性披毛戴角刀途血路相¶
習以為固然是可以為人乎如是而為文巧言綺語¶
譚玄說妙如刻人糞作栴檀形是可以為文乎公同¶
體大悲惻然憐愍以為今世之所崇尚者士大夫也¶
故現忠義士大夫身而為說法士大夫之所崇尚者¶
文字也故又現聲名文句身而為說法有人於一言¶
半句汗下毛豎留得此一點血性在人世間即是不¶
斷佛種斯即公出世為人全提正令之綱宗也於乎¶
公欲廣度河沙眾生盡皆作佛而汲汲然磨牙礪齒¶
先教之以所以為人夫焉有不能為人而能為佛者¶
乎。¶

海印弟子虞山錢謙益槃譚謹書¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0200_J_001-0309c>¶

* 序二¶

布水臺集者山翁和尚之禪之餘之所為集也禪者¶
之言曰行於心為禪然則禪有餘乎荷大法者無執¶
懷勝業者不滯繇山翁和尚之禪而深之莫非餘也¶
暢之以一詣包之以兼弘繇山翁和尚之餘而大之¶
莫非禪也或者曰儒之學依於實禪之教說乎虛實¶
故自形其不足而虛則嘗見其有餘儻所謂大道是¶
邪非邪予智不足以知山翁和尚之禪知其餘者甚¶
矣山翁和尚之禪之似吾儒也今夫先王之所秩聖¶
人之所訓其要歸於正君臣定父子不離明倫察物¶
者近是是故父子者人之始也君臣者人治之大者¶
也吾嘗覽乎山翁和尚之集矣祝聖人而悼天子一¶
篇之中三致意焉壽有疏薦有文如歌如泣君臣之¶
義也諸如靖揚雅推之也義僕傳廣之也其為翼孝¶
說養母文篤於親也進而之於師有父道焉稱道勿¶
絕所謂孝也繇師而上之百世之師身焉象焉譜焉¶
經焉堂焉塔焉不忘祖禰之意也為死者言狀自文¶
林公傳自廣陵先生而下為生者言牘自復古南詩¶
自送以直而下悟發感寄婉而有歸無諍之篇有懷¶
之什兄弟朋友之誼也甚矣山翁和尚之禪之似吾¶
儒也或又曰天下之道儒者實之然而多實則多累¶
是故亂之以生死撓之以得喪及其敝也至於悖聖¶
人之言廢先王之服蔑君親之恩棄昆朋之族禪者¶
即不然死生則一之得喪則齊之泊然無所起於心¶
而澹然無所繫於世虛之謂也是以累盡而理存天¶
屬雖離而孝不違世典已謝而敬不失故曰守儒之¶
說實天下之虛可以處治世通禪之學虛天下之實¶
可以處亂世嗟夫此又有為言之也予智不足以知¶
山翁和尚之禪而謂山翁和尚之禪之似吾儒者固¶
其餘也。
<pb:KR6q0200_J_001-0310a>¶

四明流寓雲間包爾庚題¶
¶
¶
¶
¶
¶
¶
¶
¶
¶

* 總目¶

  
  * 
  
  * 序一¶
  * 序二¶

  
  * 卷第一¶
  
  * 風¶
  * 雅¶
  * 詩¶

  
  * 卷第二¶
  
  * 詩¶

  
  * 卷第三¶
  
  * 詩¶

  
  * 卷第四¶
  
  * 詩¶

  
  * 卷第五¶
  
  * 詩¶

  
  * 卷第六¶
  
  * 序¶

  
  * 卷第七¶
  
  * 序¶

  
  * 卷第八
<pb:KR6q0200_J_001-0310b>¶
  
  * 序¶

  
  * 卷第九¶
  
  * 序¶

  
  * 卷第十¶
  
  * 碑銘¶

  
  * 卷第十一¶
  
  * 記¶

  
  * 卷第十二¶
  
  * 傳¶

  
  * 卷第十三¶
  
  * 塔銘¶

  
  * 卷第十四¶
  
  * 塔銘¶

  
  * 卷第十五¶
  
  * 塔銘¶

  
  * 卷第十六¶
  
  * 行狀¶

  
  * 卷第十七¶
  
  * 表¶
  * 奏疏¶
  * 文疏¶
  * 啟¶
  * 銘¶
  * 提詞¶

  
  * 卷第十八¶
  
  * 贊¶

  
  * 卷第十九¶
  
  * 贊¶

  
  * 卷第二十¶
  
  * 贊
<pb:KR6q0200_J_001-0310c>¶

  
  * 卷第二十一¶
  
  * 贊¶

  
  * 卷第二十二¶
  
  * 書¶

  
  * 卷第二十三¶
  
  * 跋¶

  
  * 卷第二十四¶
  
  * 說¶
  * 引¶

  
  * 卷第二十五¶
  
  * 祭文¶
  * 見聞雜記¶

  
  * 卷第二十六¶
  
  * 警語¶
  * 規約¶

  
  * 卷第二十七¶
  
  * 尺牘¶

  
  * 卷第二十八¶
  
  * 尺牘¶

  
  * 卷第二十九¶
  
  * 尺牘¶

  
  * 卷第三十¶
  
  * 尺牘¶

  
  * 卷第三十一¶
  
  * 尺牘¶

  
  * 卷第三十二¶
  
  * 尺牘¶
¶
¶

布水臺集總目(終)
<pb:KR6q0200_J_001-0311a>¶

 布水臺集卷第一¶
住明州天童寺匡廬黃巖沙門道忞著¶

* 風¶

** 春葵風¶

乙酉之役處士孫開遠舉義嘉禾戰沒孤城詩以¶
誄之。¶

#+BEGIN_VERSE
「　藹藹春葵向日而傾曾我𥊍御誰則匪臣」
#+END_VERSE
¶

#+BEGIN_VERSE
「　交交桑扈晨去其枝青青子佩悠悠我思」
#+END_VERSE
¶

#+BEGIN_VERSE
「　願言思子章服生儒蒿目神京奮挺大呼」
#+END_VERSE
¶

#+BEGIN_VERSE
「　南風不競北馬蹻蹻孤城絕援聲凄夜刁」
#+END_VERSE
¶

#+BEGIN_VERSE
「　鼓兵以出白日為黃結纓戰沒豈曰國殤」
#+END_VERSE
¶

#+BEGIN_VERSE
「　彩仗雲旂歸神天上在帝左右招之或降」
#+END_VERSE
¶

#+BEGIN_VERSE
「　相韓五世博浪椎秦子胡為者舍生取義殺身成仁」
#+END_VERSE
¶

#+BEGIN_VERSE
「　中原血戰四海交腥鴛湖湜湜濯其潢涇百祀流馨」
#+END_VERSE
¶

春葵八章六章四句二章五句。¶

** 玉樹風¶

玉樹旌孝節也清師入邗謝女希韞與母張氏同¶
赴井子宸救之母絕宸不忍去死焉長子朝出護¶
墟墓遇害於途于陛季子也感母兄之變亦悲憤¶
而沒故作此詩以哀之。¶

#+BEGIN_VERSE
「　謝家玉樹鬱鬱邗溝華開瓊萼五葉綢繆有風自北¶折屋傾舟飄然墜之香潔誰儔」
#+END_VERSE
¶

#+BEGIN_VERSE
「　溫恭薦婦朝夕斯寅腥埃撲面何以潔身有冽者泉¶託彼澄鮮孰能芳桂蕭艾同捐」
#+END_VERSE
¶

#+BEGIN_VERSE
「　宸也亢宗文心雕龍死母生護卒嬰凶鋒天何以醉¶何神不庇舍彼驕人維此胥忌」
#+END_VERSE
¶

#+BEGIN_VERSE
「　摯爾希韞靜女其姝令儀令色淑慎維圖青鋒是佩¶用戒不虞見危授命終殞厥軀」
#+END_VERSE
¶

#+BEGIN_VERSE
「　迅雷遄呼親懼則然忍看黃沙昏晦無天朝奔墟墓¶齊思見賢誰曰爾正而斃戈鋋」
#+END_VERSE

<pb:KR6q0200_J_001-0311b>¶

#+BEGIN_VERSE
「　陛幼孝友性自天成蘭芽方茁風雨交攖呼兄不至¶聽母無聲悠悠千載閉此愁城」
#+END_VERSE
¶

#+BEGIN_VERSE
「　彗孛經天白晝宵昏煤山龍去誰從如雲嗟爾謝樹¶實繁有柯我心孔懷是用作歌」
#+END_VERSE
¶

玉樹七章章八句。¶

* 雅¶

** 靖楊雅¶

皇臨命鄭公陽備淮海卒靖淮海之亂也。¶

#+BEGIN_VERSE
「　皇臨孔章昭茲若監靡有爾勞皇不爾鑒仁則爾柔¶威則爾悍哀我東人惠此良翰」
#+END_VERSE
¶

#+BEGIN_VERSE
「　良翰伊何維鄭中州嵩嶽之靈申甫之儔我東曷棘¶于邗之溝宛宛周道四方來遊」
#+END_VERSE
¶

#+BEGIN_VERSE
「　來遊來王高車大航盜思襲矣舞戈以狂以偵以誘¶裏我姦佌不畏爾元俾民流徙」
#+END_VERSE
¶

#+BEGIN_VERSE
「　我翰戾至載安載集募茲拳勇弁為武什毋啟爾戎¶毋俾爾翼既訓乃稽盜偵斯得」
#+END_VERSE
¶

#+BEGIN_VERSE
「　既獲盜偵我姦卒俘正之皇刑往即爾誅爾誅爾悍¶我柔我恃闔胡不悛覆狂以喜」
#+END_VERSE
¶

#+BEGIN_VERSE
「　翰曰吁哉其饑而譁予而父母媿不而家乃陟其疆¶乃造其廬大降厥心畢叩且歔」
#+END_VERSE
¶

#+BEGIN_VERSE
「　民之歔矣亂斯沮矣民之舞矣盜斯逋矣其曰未逋¶憂我厥肮孰躋我圉以泳大康」
#+END_VERSE
¶

#+BEGIN_VERSE
「　莫此大康維翰實崇式崇式庸維皇之忠維忠于皇¶厥猷翼翼秉皇之彝訓于南國」
#+END_VERSE
¶

#+BEGIN_VERSE
「　烈烈東南我翰營之湯湯江淮我翰清之既清而瀰¶王道之夷于萬斯年皇以治之」
#+END_VERSE
¶

皇臨九章章八句。¶

** 韓城雅¶

韓城嘉瀚遠朱鎮君宦生潮陽復建節于其地也。¶

#+BEGIN_VERSE
「　溥彼韓城瀕海之陽蜃蛟所宮鱷族維彊昌黎作牧
<pb:KR6q0200_J_001-0311c>¶文運開張濟濟多士賓于有唐」
#+END_VERSE
¶

#+BEGIN_VERSE
「　化雨千春誰承遺則在帝神宗朱侯洵直去詠甘棠¶來歌九罭乃誕嗣君天鑒有德」
#+END_VERSE
¶

#+BEGIN_VERSE
「　維此嗣君五色麟祥允文允武萬里騰驤纘戎顯考¶載鎮南荒四郊以靖海波不揚」
#+END_VERSE
¶

#+BEGIN_VERSE
「　鎮君出遊虎纛龍旂釃酒臨江橫槊賦詩敷其文德¶率服島夷來獻其琛赤豹黃羆」
#+END_VERSE
¶

#+BEGIN_VERSE
「　嵩高誕申玄鳥生契矧伊鎮君萬夫之傑潮水泱泱¶鳳臺嵲嵲允矣九苞式生丹穴」
#+END_VERSE
¶

韓城五章章八句。¶

* 詩一¶

** 送以直愚禪師之雲間謁董太史乞黃檗和尚塔上之銘¶

#+BEGIN_VERSE
「　間生亞聖人愍世垂高格奮跡光黃間其道苦如檗¶怒罵恣憑陵佛祖驚且易盡渠神通來箇箇遭點額¶住世八十霜重譯流聲光疾彼投名者蛻委息影藏¶豐碑久不豎天龍嘗歎傷愚公邵武輩派出臞仙王¶投簪叩籌室一笑登其堂為覓先師骨洪波泛淼茫¶持向雲間去索取回天章太史聲名重文章繼子長¶書之擘窠字寶以金玉相千載頌明德景行永不忘」
#+END_VERSE
¶

** 送元白可公出天童¶

#+BEGIN_VERSE
「　青眼當初最直錢等閒不把費君前朅來相見出新¶篇拍案槌呼感往年豈為君詩動百千為君眉底裏¶雲煙春風吹翮又翩翩刷羽臨岡問所先予意言之¶君亦然咄嗟為祝予思賢予思何在西之偏汾水滔¶滔清且漣三十白來足不緣泊然亭箸蛻而僊古人¶細事尚光鮮何況其中大者焉君聽予歌志欲鐫予¶歌未卒予心卷法門大事悲若填君不惜予誰共憐」
#+END_VERSE
¶

** 送鹽梅鼎禪師住南嶽¶

#+BEGIN_VERSE
「　大鳥高舉摶風翔千里之行月聚糧嗟彼屈蠖動求
<pb:KR6q0200_J_001-0312a>¶臧進退猶如牴籓羊我友鼎公氣摩蒼雙瞳射得烏¶欲藏龍象三千蹴道場角蹄鐵硬數公彊叢林號予¶難比方方公眼惱足相當吳山越水已十霜打包別¶我上衡陽衡之高兮南極旁迴鴈峰前日月長金雞¶粟供僧中王山君自此壽而昌聞道年又告天荒君¶去須教喜若狂叢生茅茨搆君堂黃華白水獻壺漿¶待君果熟時飄香奔走鈞天亟躋蹌君不見大鳥高¶舉摶風翔」
#+END_VERSE
¶

** 黃嵒山居即景十六絕¶

*** 黃巖寺¶

#+BEGIN_VERSE
「　絕攀緣處路初入解轉身時岫始開排闥谿光金布¶地厭簷山色玉成臺」
#+END_VERSE
¶

*** 寨雲峰¶

#+BEGIN_VERSE
「　嶄顏不宿埜盤客寂莫難留冠蓋群日暮林號狐兔¶遠開關只合延歸雲」
#+END_VERSE
¶

*** 行龜峰¶

#+BEGIN_VERSE
「　嘉林不住況潛淵脫體全彰界外天自信生來能越¶格六藏何用小家禪」
#+END_VERSE
¶

*** 犀牛峰¶

#+BEGIN_VERSE
「　不耕祖父閒田地肯守寒嵒異艸生觸處尚嫌頭角¶快又披風雨入高崢」
#+END_VERSE
¶

*** 雙劍峰¶

#+BEGIN_VERSE
「　雙垂天末落群峰日炤寒芒血暈重在昔虛空曾剖¶判至今風雨尚磨礱」
#+END_VERSE
¶

*** 鶴鳴峰¶

#+BEGIN_VERSE
「　惜傷羽翰遠江潯集老南天萬歲岑翹首不無華表¶恨戛然猶似發長吟」
#+END_VERSE
¶

*** 香爐峰¶

#+BEGIN_VERSE
「　甄陶不費列中天信是安排造物先皎皎冰輪傳夜¶燭霏霏薄霧散朝煙」
#+END_VERSE

<pb:KR6q0200_J_001-0312b>¶

*** 紅石嵒¶

#+BEGIN_VERSE
「　丹嵒嵌壁切雲霓誰信通天步有梯蹋著始知來處¶迥虛空撲地萬山低」
#+END_VERSE
¶

*** 羅漢嵒¶

#+BEGIN_VERSE
「　嵒背青峰月上遲森森白晝走魈魑雲長深鎖虎長¶嘯何似當年護定時」
#+END_VERSE
¶

*** 空生石¶

石中空可居人而上平如砥建閣其巔曰空生因¶
遂得今名。¶

#+BEGIN_VERSE
「　盡道孤危曾不立誰知大地自空擎欲看樓閣空中¶見請向虛空背上行」
#+END_VERSE
¶

*** 鷂子石¶

#+BEGIN_VERSE
「　憑高岸立志霄摩豈易雄心付薜蘿對月端懷天上¶兔臨風恰欲過新羅」
#+END_VERSE
¶

*** 姊妹石¶

#+BEGIN_VERSE
「　尋真偶共話煙巒幾度秋霜鬢未殘何事玉容人易¶老冰心端不似伊寒」
#+END_VERSE
¶

*** 瀑布水¶

#+BEGIN_VERSE
「　聊將一線放渠開不覺流通露布來莫怪險崖能箭¶急江湖聲落已如雷」
#+END_VERSE
¶

*** 龍潭¶

#+BEGIN_VERSE
「　山外清谿門外菴幾人親自到龍潭腥風況復吹長¶壑望眼何當迷曉嵐」
#+END_VERSE
¶

*** 清源池¶

古志雙劍峰頂有清源池生蓮華大如車輪而雍¶
熙間瀑布流下紅蓮一瓣長三尺闊一尺三寸。¶

#+BEGIN_VERSE
「　劍脊池開佛國蕖劈流曾下雍熙初靈根一瓣天然¶別借問東林種似無」
#+END_VERSE
¶

*** 布水臺¶

#+BEGIN_VERSE
「　落處分明誰解看為伊覿面示來端因高就下誠難
<pb:KR6q0200_J_001-0312c>¶惜透頂還他徹骨寒」
#+END_VERSE
¶

** 哭廣陵三我蔣先生¶

#+BEGIN_VERSE
「　何當僊苑促雲鞃濁世應難奏廣陵天上少微淪月¶堀人間白璧掩霜棱方嗟後死來無幾未意先刑去¶復增吟就短章仍浩歎臨書不覺淚如謄」
#+END_VERSE
¶

** 初住黃巖松壑弟許為持缽乞浠上歲杪以兵荒見困寄次韻復之¶

#+BEGIN_VERSE
「　望君如渴路思梅蹋凌猶登布水臺鶴骨未看雲外¶至鱗音但說苦中來自慚省己躬難勝敢道求人口¶易開且喜留將空缽在免忝日後償他哀」
#+END_VERSE
¶

#+BEGIN_VERSE
「　顧我青山住已殘幾回風雨憑前闌未將玉筍參天¶出且等蒼松奈歲寒大地斸開畬片片虛空撲碎月¶團團三條篾更牢加束不為閒情便解寬」
#+END_VERSE
¶

#+BEGIN_VERSE
「　清宜嵒竇飽宜村二比難兼共一䑳為愛孤峰留晚¶炤幾忘寒瀑瀉微湲山光澹澹交眉睫松韻悠悠送¶耳根歠罷蒿湯茶步步不知天子若為尊」
#+END_VERSE
¶

** 壽匡山炤法師六袟(四首)¶

#+BEGIN_VERSE
「　青山未住早居菴謾道春光過二三兜率尚然留缽¶袋閻浮故自放癡憨每惺頑石推先覺為賣青松老¶翠嵐成就逝多非一一且攀千歲作司南」
#+END_VERSE
¶

#+BEGIN_VERSE
「　看輕沙界等纖漚傲骨欺霜別出頭未肯虛空言老¶大那從甲子問春秋啝哆快合嬰兒行雪白胸鋪古¶澗流卻笑年來難捉摸生緣更復道蘇州」
#+END_VERSE
¶

#+BEGIN_VERSE
「　但見山青復又黃誰知果熟自飄香山河百二拱高¶座華雨繽紛灑石床太乙峰騰標月指蘆華浪涌接¶人航無能九里沾河潤願頌千秋法水長」
#+END_VERSE
¶

#+BEGIN_VERSE
「　少同師席誼同仁白髮相看一笑新毛骨奇君真是¶豹角蹄慚我苦非麟更翻歲月思前事別轉峰頭為¶故人把手共攜天外望海山落落何嶙峋」
#+END_VERSE
¶

** 同諸子度歲黃巖賦得通字
<pb:KR6q0200_J_001-0313a>¶

#+BEGIN_VERSE
「　共有凌霜節相依話夕窮威儀聲色外形影寂寥中¶故衲寒輕荷新條綠暗通何須千嶂放已見歲成功」
#+END_VERSE
¶

** 歲朝喜雪¶

#+BEGIN_VERSE
「　帝曆頒新日瑤光塹玉臺限催殘臘去敕辦好春來¶舉世傳清白何山受點埃誰知林下士生眼碧如苔」
#+END_VERSE
¶

** 歲朝雪後見晴柬曹源大中二公¶

#+BEGIN_VERSE
「　六出臨初節依然㫰曉菫豐和兆以協艸木怒方娠¶日月同今古寒暄送故新置身天地外自見宇無塵」
#+END_VERSE
¶

** 春宵雪霽步月¶

#+BEGIN_VERSE
「　碧落初開雪後天長空如洗月漫川山形有貌分高¶下樹影無支落正偏寒重春風猶刺骨光交午夜不¶成眠披衣起步中庭裏何似蛟宮玉殿前」
#+END_VERSE
¶

** 春前五日寄懷唯一道兄¶

#+BEGIN_VERSE
「　塞鴻將北燕南圖寄問寒暄近復如怯凍未開新歲¶筆折梅先發去年書莫嫌韻短句方絕須信懷深海¶有餘驛使怕傳春信後計程隔夜到君廬」
#+END_VERSE
¶

** 春朝喜搴玉孫居士見訪出登廬山歌飄然有出塵之志別後復寄廬陵殘雪圖次韻速之¶

#+BEGIN_VERSE
「　恐妨春信到山家竹塹疏籬戶未遮何來天外雲中¶客玉骨如梅雪綻華眉間隱隱五嶽氣顧之四壁流¶青霞須臾慷慨出長言牽曳西峰寒影邪山峻光寒¶君自回魚箋明日復傳來水墨作雪祇淺深半覆江¶天未盡開誰云紙上幻空碧自是君胸藏山澤山澤¶可藏亦可迻心眼胡為冷復赤世路風波莫等閒絕¶險幾人去復還君之來處坦且平千山況復破春顏¶人生急景如風度待等回頭已遲莫為君一夜索枯¶吟嵒前拈出截流句不見瞿曇語殃𣨢我住久矣君¶不住」
#+END_VERSE
¶

** 用前韻招搴玉孫陽江¶

#+BEGIN_VERSE
「　化鶴僊人歸故家華表空看艸色遮千載何勞歎陳
<pb:KR6q0200_J_001-0313b>¶跡過眼還同浪裏華君不見嵒前一派煙嵐色聚作¶風雲散作霞閒情故為立斯須半蒼半黃夕陽斜丈¶夫作事莫徘徊寬限遲君燕子來桃華水蘸武陵春¶古洞門將半掩開君之眉澹千山碧君之懷深彭蠡¶澤問君山華火欲然血點支頭為誰赤孤蹤何似白¶雲間日上月下任往還有時卷歸滄海宿有時淺抹¶青山顏空生嵒畔危梁度猿鳥幾回怨春莫無限遊¶人盡迷蹤況驚足底險崖句待君來時通一線別峰¶相見留君住」
#+END_VERSE
¶

** 送愚拙二禪人之雲間¶

#+BEGIN_VERSE
「　曉生鳳子出丹山彩翎一搏入雲間千年俊鷂趁不¶及食牛之氣何閒閒虎子鳳子種性同榑搖況復起¶天風一啄三泖便好歸日月之下皆樊籠歸來歸來¶將爾㚇去天百尺之危峰摘星辰而啖之千秋萬歲¶何終窮」
#+END_VERSE
¶

** 秋日寄懷介子黃居士¶

#+BEGIN_VERSE
「　碧流清徹漱江蓴上下同風只白蘋時事況逢秋葉¶落轉教天際憶真人」
#+END_VERSE
¶

#+BEGIN_VERSE
「　玉局文章都尉禪脫空師語亦碑傳無人過與價三¶百贏得雙眸貫五天」
#+END_VERSE
¶

** 壽空林禪師五十¶

#+BEGIN_VERSE
「　新驚短鬢入霜豪保社爭傳老白袍是行便堪人藻¶鑑無言不應古風騷何如世年千朝酒說甚天寒百¶衲裯薑桂從來晚益烈願同寶掌壽吾曹」
#+END_VERSE
¶

** 毅宗烈皇帝哀詞¶

#+BEGIN_VERSE
「　擾擾勞生罪日繁九重聞已懈天恩雲車自去狩玄¶圃玉曆誰傳守帝籓山鎖諸陵驚落翠月明深院怯¶黃昏至尊勘破興亡夢觸處應知達本元」
#+END_VERSE
¶

** 袈裟吟十一首¶

#+BEGIN_VERSE
「　孤光橫罩覺山涯十界通身入一家莖縷蘸乾生死
<pb:KR6q0200_J_001-0313c>¶海何人出得者袈裟」
#+END_VERSE
¶

#+BEGIN_VERSE
「　全封一幅絕邊涯稱體人人古式家緋早縱岐誰欠¶少過勞雞足護袈裟」
#+END_VERSE
¶

#+BEGIN_VERSE
「　識青布幔裏生涯傀儡俳場盡作家黠過靈山偏落¶節袗衣換得獵袈裟」
#+END_VERSE
¶

#+BEGIN_VERSE
「　祖關終古罕窺涯動著知君惡口家卻笑跛師能解¶道鐘聲咬破了袈裟」
#+END_VERSE
¶

#+BEGIN_VERSE
「　襤襂半聽逐雲涯日炙風吹道者家可怪春寒人不¶禁朝陽日日補袈裟」
#+END_VERSE
¶

#+BEGIN_VERSE
「　盡將格則做生涯誰信風流出當家但看堂前三下¶版何人不起整袈裟」
#+END_VERSE
¶

#+BEGIN_VERSE
「　棒頭點出者生涯排闥春山曉入家一句風前何所¶似東京王長老袈裟」
#+END_VERSE
¶

#+BEGIN_VERSE
「　走聲當世遍天涯若箇門風壁立家寂莫芙蓉冷似¶鐵民衣曾卻御袈裟」
#+END_VERSE
¶

#+BEGIN_VERSE
「　天書三降紫雲涯拭目真人笑帝家雪刃臨頭剛不¶顧清風千載起袈裟」
#+END_VERSE
¶

#+BEGIN_VERSE
「　煙簑一漿旁江涯風雨蘆灣處處家打點莫霞來日¶好趁晴且得曬袈裟」
#+END_VERSE
¶

#+BEGIN_VERSE
「　垂鉤獨汎海東涯為有長鯨足猒家十轄絲綸拋未¶盡敢辭銀浪卷袈裟」
#+END_VERSE
¶

** 重陽前一日初度絕學銓商尊玄二上座以詩見壽次韻復之¶

#+BEGIN_VERSE
「　靡吾一日占仁先經緯無聞綴錦篇去日早驚毛有¶二來朝且喜菊猶鮮材艱繼祖慚前哲道足傳燈憶¶後賢何日三臺誇遍拍萬年歡佇奏師絃」
#+END_VERSE
¶

#+BEGIN_VERSE
「　法社垂秋惜莫涼吾生何以恰廝當揮戈未返魯陽¶日披霧先看豹變章慧命從來空作壽背肩若箇鐵¶為梁不辭玉露凋楓葉珍重黃華送晚香」
#+END_VERSE
¶

** 禪門四超方
<pb:KR6q0200_J_001-0314a>¶

#+BEGIN_VERSE
「　鬥海泥牛去絕聲亂峰千疊向刀耕不期黃葉疏雲¶水何意玄言落翠崢碑版尚空專甲字江湖偏譒隱¶山名堪嗟無限方墳客春艸年年帶雨生(龍山)」
#+END_VERSE
¶

#+BEGIN_VERSE
「　天華講得墜如戔誰信心工巧莫詮回首虛空真露¶布轉身嶽色正排連尤滋謾語嘗同社盍逐青峰入¶莫煙高躅不知懷近遠龐眉尚說政和年(亮公)」
#+END_VERSE
¶

#+BEGIN_VERSE
「　得意西江一句乾菴居占斷古僊壇空山曆準黃為¶紀石庫書饒夢不餐熟爛何人堪下口摧殘祇自倚¶深寒至今幽討禪棲處風急雲仍白晝攢(大梅)」
#+END_VERSE
¶

#+BEGIN_VERSE
「　海國江天寄漫遊目前蕩盡與誰侔滿船載月收綸¶晚一櫂扶風送客稠垂手寧誇紅錦套傳家贏得綠¶簑裘為人更入洪波裏春曉吳江凍不流(船子)」
#+END_VERSE
¶

** 送峻書記之大梅住山¶

#+BEGIN_VERSE
「　弔古予恆憶大梅蘿龕爾況藉雲隈荷衣應待深秋¶剪松食須連曉露裁將指隨流人得妙急徵嚼碎核¶還來真風要見當年社莫謾投荒又一回」
#+END_VERSE
¶

** 又擬梅送之¶

#+BEGIN_VERSE
「　落英銷歇步餘芳條例新攀豈故常不羨傲霜華有¶韻最憐濺齒果堪嘗景邀明月來還沼香引清風待¶襲裳珍重好收殘核子更鉏煙雨種斜陽」
#+END_VERSE
¶

** 次答趙將軍玉韻(十四首附來韻)¶

世事于今難問天十方諸佛也徒然不如身逐浮¶
雲去圍繞山翁自在禪。¶

#+BEGIN_VERSE
「　男兒壯志薄雲天羨甚奇勛勒燕然拈起威音前一¶箭千重甲透祖師禪」
#+END_VERSE
¶

#+BEGIN_VERSE
「　長青自古一般天纔動風雲便不然變態中知無別¶界鋒刀頭坐少林禪」
#+END_VERSE
¶

#+BEGIN_VERSE
「　長安奕出又番天我國誰知自晏然寶殿苔生王不¶坐區區終日熾然禪」
#+END_VERSE
¶

#+BEGIN_VERSE
「　避秦謾說洞中天劫火空居尚洞然百艸頭邊春薦
<pb:KR6q0200_J_001-0314b>¶得鑊湯爐炭裏安禪」
#+END_VERSE
¶

#+BEGIN_VERSE
「　畫角聲催欲莫天八千義勇總凄然法身卻有驚殘¶夢晝夜山河信說禪」
#+END_VERSE
¶

#+BEGIN_VERSE
「　謾言掘地討青天仰射徒勞亦復然箭後分明饒有¶路誰惺北斗面南禪」
#+END_VERSE
¶

#+BEGIN_VERSE
「　粟散曾觀電裏天大千何異泡如然興亡不管蜀魂¶恨一例消歸法喜禪」
#+END_VERSE
¶

#+BEGIN_VERSE
「　纖兒撞壞女媧天局破難完自古然野老摧心長飲¶泣哀聲只恐到三禪」
#+END_VERSE
¶

#+BEGIN_VERSE
「　倒翻大海洗青天火德吹教死復然撥亂纔方成至¶治曹谿不說太平禪」
#+END_VERSE
¶

#+BEGIN_VERSE
「　山河不見漢家天仗劍何勞問計然掇轉乾坤歸有¶道赤松子去好逃禪」
#+END_VERSE
¶

#+BEGIN_VERSE
「　旬始忍看晝竟天長錟一埽壯君然殺人不眨將軍¶眼作佛還他血性禪」
#+END_VERSE
¶

#+BEGIN_VERSE
「　帝化旁分閫外天蘇途四海誼當然問君何日昆陽¶戰倚馬長書露布禪」
#+END_VERSE
¶

#+BEGIN_VERSE
「　聖哲從來不問天數歸陽九豈其然鬧籃扶出真天¶子大地從教定似禪」
#+END_VERSE
¶

#+BEGIN_VERSE
「　黃茅霧塞綠楊天一霎雲收便皎然依舊大明依舊¶日江山不動本來禪」
#+END_VERSE
¶

** 丙戌孟秋送黃梅二司馬歸楚(諱日芳之熉)¶

#+BEGIN_VERSE
「　九死從君再造朝誰知風雨正飄颻黃冠未奪孤臣¶願楚魄尤煩弟子招千里關山收夕夢百年心史付¶重漻采薇我亦理歸楫匡阜期聽夜壑潮」
#+END_VERSE
¶

#+BEGIN_VERSE
「　箕子歸周孔子仁君之處義亦申申獨傷有策能先¶祖堪歎靡階可哭秦轡正勾芒猶念楚風悲搖落豈¶思蓴遙天永恨如何釋請向空王問了因」
#+END_VERSE

<pb:KR6q0200_J_001-0314c>¶

