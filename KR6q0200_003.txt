#-*- mode: mandoku-view; -*-
#+DATE: 2015-08-30 21:47:40.660398
#+TITLE: 布水臺集
#+PROPERTY: CBETA_ID J26nB181
#+PROPERTY: ID KR6q0200
#+PROPERTY: SOURCE Jiaxing Canon Vol. 26, No. B181
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0200_J_003-0318c> 
#+PROPERTY: JUAN 3

 布水臺集卷第三¶
住明州天童寺匡廬黃巖沙門道忞著¶

詩三¶

贈緣幻法主(有序)¶

法主蜀人精練三學尤嚴律部卯齋鍊臂三十年¶
無虛日矣吳興道山纍葉祖庭也替於明而義學¶
者始得俎豆其間自師嗣席乃不惑游議毅然復¶
古謀諸檀越遂挽予於越之大能仁院度予既肯¶
可即日攜杖笠過別峰予所見知法主者如此賦¶
以贈之高其行誼為可風也。¶

#+BEGIN_VERSE
「　凡落今時盡底刊衲衣強半逐雲殘食才接得玄沙¶氣臂日常然淨藏檀護戒真如鵝護雪虞名直侶鶴¶虞彈宅心更有難企及法道為公起祖壇
#+END_VERSE
」¶

莖齏菴詠為聖月錢居士賦¶

#+BEGIN_VERSE
「　不傍高丘不傍谿隨宜斗室卓村西聖賢勘破渾如¶夢身世嘗多澹似齏瓮裏沈酣悲小蠁山頭清餓笑¶商齊一莖我自千般足春至華香鳥又唬
#+END_VERSE
」¶

過吳江宿艸菴留題壁間¶

#+BEGIN_VERSE
「　數椽小小搆孤村蔆芡交加水到門四壁天垂宜晚¶望可中落日大如盆
#+END_VERSE
」¶

雜詠¶

#+BEGIN_VERSE
「　秦宮灰燼漢蒿藜隆準王孫歎莫之夢想不懷兜率¶好衲僧誰道失便宜
#+END_VERSE
」¶

#+BEGIN_VERSE
「　盆子無功又禍民興朝只應漢真人燐膏添得滿原¶火報主何如一死榮
#+END_VERSE
」¶

#+BEGIN_VERSE
「　瀛國為僧全后尼大元於宋豈偏私興亡自古有天¶命斬艾徒多曷爾為
#+END_VERSE
」¶

#+BEGIN_VERSE
「　負固迻師伐不臣情原迫挾況蒸民元元總在君王¶宥何辜累囚婦子嬰
#+END_VERSE
」¶

#+BEGIN_VERSE
「　浹旬九日苦霖蒸一日贏來半日晴蹋步谿橋休更
<pb:KR6q0200_J_003-0319a>¶問聽頻葉落也心驚
#+END_VERSE
」¶

辛卯九月予與靈嵒儲姪禪師俱以弘法嬰難至明年春仲質獄東甌谿山險遠辛苦歸來即事賦感漫成三十韻¶

#+BEGIN_VERSE
「　其然甘露門稱二雅合楊岐調一腔失路不分天近¶遠衡陽飛去鴈雙雙
#+END_VERSE
」¶

#+BEGIN_VERSE
「　聰明深察口雌黃近死或吾莫汝傷壑桂塗蘭同蹸¶折擬騷幾待問蒼蒼
#+END_VERSE
」¶

#+BEGIN_VERSE
「　不羨名高共斗齊牽犁抴耙笑同畦翻憐一海分東¶北黃髮番番隔望夷
#+END_VERSE
」¶

#+BEGIN_VERSE
「　靈山佛法付王臣弘護寧知非善因白簡卻遭閒論¶議禍從天降豈由人
#+END_VERSE
」¶

#+BEGIN_VERSE
「　天然茅廣住山翁吏事誰閒遠錄公風靜碧潭雲去¶後秋空那倩水磨礱
#+END_VERSE
」¶

#+BEGIN_VERSE
「　非無籌策恿規圖冒昧貪生不丈夫借爾紅爐千尺¶燄黃金煆就玉珊瑚
#+END_VERSE
」¶

#+BEGIN_VERSE
「　千盤未動征車輻百曲先撐入漢槎運會生當凶有¶百風波險惡不須嗟
#+END_VERSE
」¶

#+BEGIN_VERSE
「　壯者肩囊少者隨師生八九日登逵山陽僕尚傳千¶古風割馬頭賸有思
#+END_VERSE
」¶

#+BEGIN_VERSE
「　為緣一字入公門喫盡波查不用論桃放出莊明十¶里無因歸主亦銷魂
#+END_VERSE
」¶

#+BEGIN_VERSE
「　山城無處不兵騷埜坫荒涼半沒蒿日落孤亭悲旅¶況還傷春燕樹泥巢
#+END_VERSE
」¶

#+BEGIN_VERSE
「　官橋墅柳短長亭去國饑民倍旅萍差喜眼前生計¶復寒煙隴上麥青青
#+END_VERSE
」¶

#+BEGIN_VERSE
「　雲昏白晝儘愁添那更官催程限嚴鴈蕩好山看不¶諦籃與驀過老僧嵒
#+END_VERSE
」¶

#+BEGIN_VERSE
「　一宿永嘉待質偵喧傳士女早傾城金槍何事仍懼¶難活佛由來浪得名
#+END_VERSE
」
<pb:KR6q0200_J_003-0319b>¶

#+BEGIN_VERSE
「　公庭羅織燄如山誰道人心只等閒一自頑皮經烈¶火丹砂信有九回還
#+END_VERSE
」¶

#+BEGIN_VERSE
「　阿旁那得性從容無猒庭觀鬼亦忪卻笑停囚偏長¶智三關歸去設黃龍
#+END_VERSE
」¶

#+BEGIN_VERSE
「　骨堆平地起何來五百生前薀業胎報得兩籌青竹¶篦懷春石女產麟孩
#+END_VERSE
」¶

#+BEGIN_VERSE
「　似還未是定淆訛屈棒有人早喫何我自不偏渠不¶黨蒿枝長想拂滹沱
#+END_VERSE
」¶

#+BEGIN_VERSE
「　鈇辱袞榮總是虛泣麟譏鳳待何如惜來鸞翼甌傷¶去侃論曾聞李拙予¶(李公諱惟越溫人也仕明官至掌科)
#+END_VERSE
」¶

#+BEGIN_VERSE
「　帝座何緣犯客星鼾呼御榻睡嚴陵乾坤老我千山¶走回首富春百念興
#+END_VERSE
」¶

#+BEGIN_VERSE
「　法社危如漢祚傾興朝每憶禹諸丞揚舲擊盡中流¶楫誰羨煙波釣子陵
#+END_VERSE
」¶

#+BEGIN_VERSE
「　錢塘歸櫂始停綄還向臬司禮問官囚執可憐三界¶獄無生幾箇話團圞
#+END_VERSE
」¶

#+BEGIN_VERSE
「　絲縣命若為傳衣古聖當之亦暗欷危嶮路還千里¶外龐眉驚作錦榮歸
#+END_VERSE
」¶

#+BEGIN_VERSE
「　杜鵑風雨亂枝頭行盡江南麥未秋譚笑對清往昔¶債百城還怪一生遊
#+END_VERSE
」¶

#+BEGIN_VERSE
「　往業今酬莫浪箋投身鄴縣豈徒然任公不遠拋香¶餌爭引魚龍出坎淵
#+END_VERSE
」¶

#+BEGIN_VERSE
「　勞生待砭痛加鍼結得冤讎海樣深縣首尚銜師子¶恨弄潮人定死潮心
#+END_VERSE
」¶

#+BEGIN_VERSE
「　九年壁觀苦生涯積怨誰知是禍階毒藥到頭甘自¶飲累人千載又皮鞋
#+END_VERSE
」¶

#+BEGIN_VERSE
「　投閣區區墜子雲膏明自著燼來焚短檠果克光長¶炤敢惜如今世所云
#+END_VERSE
」¶

#+BEGIN_VERSE
「　忘身為物語呶呶垂手何人肯棄拋驚死華亭歸去
<pb:KR6q0200_J_003-0319c>¶客蹋翻船子打翻橈
#+END_VERSE
」¶

#+BEGIN_VERSE
「　支解忍僊幸自甘大千身命舍瞿曇薀空端的誰為¶我手刃春風也太憨
#+END_VERSE
」¶

#+BEGIN_VERSE
「　大千朽故宅方燎乾艸誰擔入不燒得失未忘情見¶在渾鋼打就額頭焦
#+END_VERSE
」¶

#+BEGIN_VERSE
「　畏洩春光口欲緘語梁無那燕喃喃盡情說似人難¶解珍重休將空夢函
#+END_VERSE
」¶

次畣樓霞浪禪師(附來韻)¶

常憶此宗百怨門橫身為物錯其根六遭服毒曾¶
無我千古皮鞋空斷魂賺殺不妨頭角異明來卻¶
喪我兒孫如今奇有驢三腳弄景偏令海嶽渾。¶

#+BEGIN_VERSE
「　揭地風翻白下門參天劍故列牙根直將身命扶宗¶教那顧人天喪膽魂似我難方曇晦杲如君真箇仲¶謀孫龍泉謾說雙薶獄光射斗杓漢亦渾
#+END_VERSE
」¶

壬辰夏五賦壽聞聞上人六十¶

#+BEGIN_VERSE
「　甲子巡周三百六龐眉豈是乏同儔塵勞桎梏人如¶蝟一衲奇君百慮休
#+END_VERSE
」¶

#+BEGIN_VERSE
「　延促時因情念別念情消處古今空寥寥天地餘雙¶眼似火榴看萬井紅
#+END_VERSE
」¶

#+BEGIN_VERSE
「　三歲觀河六十均塵沙劫豈異今身年年五月蕅華¶漾時有香風散白蘋
#+END_VERSE
」¶

贈光福妙高臺法師¶

#+BEGIN_VERSE
「　臺占妙高迥更幽蘿龕鎖斷太湖秋青松難並春華¶賣頑石空教亂點頭
#+END_VERSE
」¶

贈賓化禪人¶

#+BEGIN_VERSE
「　何緣化外盡來賓主作塵中蓋有因無米能炊香國¶飯平教大地沒饑人
#+END_VERSE
」¶

九日過婁其章胡給諫以詩見訪次韻復之¶

#+BEGIN_VERSE
「　六宇同昏颯颯秋堯天尚憶奉宸遊批鱗直遂檻曾¶折擊楫歌長響若收且混樵漁尋埜客幸迻門徑近
<pb:KR6q0200_J_003-0320a>¶滄洲最憐此日茱堪看無奈黃華嬾上頭
#+END_VERSE
」¶

#+BEGIN_VERSE
「　蕭蕭落木競隨秋獨泛玄槎象外遊信意冥鴻唯我¶適瀰天沆瀣許誰收飲酣陶令心非酒樹挂壺公春¶滿洲牆塹固然勤白社更勞一擊破關頭
#+END_VERSE
」¶

#+BEGIN_VERSE
「　楓入吳江處處秋輕舠快挾傍僊遊橫揮麈落三無¶漏縱布詞傾六不收捩轉夷亭通汐浦鑠乾婁水見¶瀛洲箭鋒莫怪能相拄布袋盛錐合出頭
#+END_VERSE
」¶

癸巳三月十九之作¶

#+BEGIN_VERSE
「　蒼梧望斷翠與塵愁聽子規十度頻艸木爭承新雨¶露園陵誰弔故君臣曾因血詔傳三月每蹋芳郊怯¶又春欲得悠懷消息盡東風休遣到平津
#+END_VERSE
」¶

#+BEGIN_VERSE
「　漢移魏易晉羈俘殉國吾皇曠代無靈爽飫聞誅賊¶子陟降時說警神都昭昭日月宣明德閃閃風雷下¶使符獨恨聖神嬰巨禍哭將滄海淚為枯
#+END_VERSE
」¶

#+BEGIN_VERSE
「　聖主焦勞十七秋誰憐君國共分憂補天莫展女媧¶手營堀偏工狡兔謀舊壘僅存空社燕新魂無暇問¶湘流河山破碎何人過地老天荒恨未休
#+END_VERSE
」¶

#+BEGIN_VERSE
「　閻浮天子電中觀今古興亡半局殘會見銅駝埋晉¶代早驚玉闕燬長安金甌欲破群毛泣泰嶽將崩一¶柱難稽首大行皇帝舄不須誤國罪千官
#+END_VERSE
」¶

#+BEGIN_VERSE
「　若干大澤歎龍亡豈只吾君賦恨長畢命臺城梁武¶帝隕身忉利頂生王乾城乍涌浮幢界蝸國相爭古¶戰場萬歲山呼忞忭拜奉攀玉輅上慈航
#+END_VERSE
」¶

題畫¶

#+BEGIN_VERSE
「　喬林簇擁裏群山門掩清陰白晝閒應有逃空人打¶睡惜無排闥一開關
#+END_VERSE
」¶

題入山圖¶

#+BEGIN_VERSE
「　千曲清谿路百洄孤筇直上此嵒隈好思船子臨岐¶話莫入西山更不回
#+END_VERSE
」¶

題千仞岡姪水月居
<pb:KR6q0200_J_003-0320b>¶

#+BEGIN_VERSE
「　屈曲溝原數版橋臨門水接大江潮名山何處堪招¶隱玉在秋林艸自夭
#+END_VERSE
」¶

次答麗祖方居士¶

#+BEGIN_VERSE
「　古今見謝時三世同帷幄達法本唯心境緣何好惡¶如彼運斤人鼻端恣揮霍良由物我捐豈曰心眼廓¶黃海有奇士澄襟江漢濯千聖思汰剛今時盡裒落¶無乃心慍煩聊解不為藥
#+END_VERSE
」¶

癸巳年冬死心堂建叔則李寶應以詩見贈次韻復之¶

#+BEGIN_VERSE
「　布金煩長者論道媿瞿曇幸傍香嚴室無勞虎護龕¶出誰能不戶北概認為南歇處聊相指分燈恐未堪
#+END_VERSE
」¶

又¶

#+BEGIN_VERSE
「　欲識孃生面須空鏡裏天緬懷神共王超步力還綿¶依真多礙俗在欲孰行禪邈哉林下士猗與渭濱賢
#+END_VERSE
」¶

別唐人韋蟾贈商山隱僧詩二十五絕(附原韻)¶

商嶺東西路欲分兩間茅屋一谿雲師言耳重知¶
師意人是人非不欲聞。¶

#+BEGIN_VERSE
「　歲月頻將落葉分亂峰不禁鳥辭雲耳根喝斷馬師¶後未信人間別有聞
#+END_VERSE
」¶

#+BEGIN_VERSE
「　山林無意市朝分十步谿來五步雲一自千峰歸臥¶後木雞夜夜曉窗聞
#+END_VERSE
」¶

#+BEGIN_VERSE
「　天南地北一區分為雨為晴幾片雲拽得虛空雙耳¶脫難陀絕聽卻能聞
#+END_VERSE
」¶

#+BEGIN_VERSE
「　山泉筧到小廚分飯罷經行復聽雲老大惺惺能矍¶鑠聲由觀察不由聞
#+END_VERSE
」¶

#+BEGIN_VERSE
「　日掩柴門過未分乍開薄暮為歸雲根塵似雪消春¶水只用心聞不耳聞
#+END_VERSE
」¶

#+BEGIN_VERSE
「　四序窅忘至與分生涯一钁日鉏雲了知撲落非他¶物不猒啼鵑帶血聞
#+END_VERSE
」¶

#+BEGIN_VERSE
「　險韻無朋久不分拋來詩思冷秋雲光通淨極如何
<pb:KR6q0200_J_003-0320c>¶也砌下螘聲鬥虎聞
#+END_VERSE
」¶

#+BEGIN_VERSE
「　爐篆煙消夜欲分一聲鶴唳動寒雲空山響畣元無¶我過誤誰云是蓄聞
#+END_VERSE
」¶

#+BEGIN_VERSE
「　鐵頭茅屋一間分半屬山僧半屬雲今古寥寥空四¶壁不知何法得留聞
#+END_VERSE
」¶

#+BEGIN_VERSE
「　等將三世剎那分出沒還如松際雲萬里神光圜頂¶後不由聲響豈由聞
#+END_VERSE
」¶

#+BEGIN_VERSE
「　電拂群宗泯別分空雙白眼視流雲千差坐斷三更¶月攪海風號亦可聞
#+END_VERSE
」¶

#+BEGIN_VERSE
「　劫外今時總不分孤筇一畫斷天雲髑髏識未全銷¶盡枯木龍吟豈易聞
#+END_VERSE
」¶

#+BEGIN_VERSE
「　深谿杓子玅難分不舀清風便舀雲色後聲前忘借¶借眼根還作耳根聞
#+END_VERSE
」¶

#+BEGIN_VERSE
「　春冰泮後澗流分好鳥山山喚煖雲頂戴春光無厚¶薄好音分得大家聞
#+END_VERSE
」¶

#+BEGIN_VERSE
「　藤華落盡綠筠分閃閃人間偪火雲山茨何煩嘲熱¶客從無剝啄到扉聞
#+END_VERSE
」¶

#+BEGIN_VERSE
「　炎涼世態暮朝分山舍悠悠只白雲黃狖自啼霜自¶落今秋不易去秋聞
#+END_VERSE
」¶

#+BEGIN_VERSE
「　千峰葉落岫難分塞鴈尤迷楚澤雲將謂山家消息¶斷清香別有一枝聞
#+END_VERSE
」¶

#+BEGIN_VERSE
「　事事山家有寸分澗留明月樹留雲興來不發蘇門¶嘯逸響恐驚天上聞
#+END_VERSE
」¶

#+BEGIN_VERSE
「　清風明月兩無分邀到山家共伴雲風卻多情翻夜¶籟月窗幾度送清聞
#+END_VERSE
」¶

#+BEGIN_VERSE
「　隔岸家山到莫分幾多谷口鳥迷雲等閒蹋著來時¶路依舊谿聲不斷聞
#+END_VERSE
」¶

#+BEGIN_VERSE
「　無心待把祖燈分浪走禪流駛若雲競向海門遙悵¶望何如一見越千聞
#+END_VERSE
」¶

#+BEGIN_VERSE
「　爻象未彰兆已分祖機唱出更和雲心華不審誰開
<pb:KR6q0200_J_003-0321a>¶燦鼓打南天北地聞
#+END_VERSE
」¶

#+BEGIN_VERSE
「　宮商調合作家分瞥爾情生萬里雲魯祖經年長面¶壁青霄韻出幾人聞
#+END_VERSE
」¶

#+BEGIN_VERSE
「　谿橋蹋斷祖源分一笑風前起白雲火發新羅唐土¶熱從來濟道出常聞
#+END_VERSE
」¶

#+BEGIN_VERSE
「　金沙混處燄爐分噫氣衝開南嶽雲一曲無生連韻¶唱總教大地入圜聞
#+END_VERSE
」¶

除夜慧光知浴六十詩以壽之¶

#+BEGIN_VERSE
「　臘盡人間甲子終晨光來日更融融淨華折得春無¶數定水長年洗太空
#+END_VERSE
」¶

乙未春孟值止水明侍者四十初度念其相從最久賦而志喜亦志感也¶

#+BEGIN_VERSE
「　青鬢相依古越州霜豪又見一莖抽八還古教心心¶炤九載巾缾事事周般若海同今日泳金剛種已百¶生收風規自著休方我老大徒傷鶴髮稠
#+END_VERSE
」¶

大威上人六十詩以壽之¶

#+BEGIN_VERSE
「　戒耨身田定水盈叢叢忍艸競頭生春光六十人間¶度知著伽黎是幾身
#+END_VERSE
」¶

#+BEGIN_VERSE
「　住老菴居歲月深階前道樹半雲侵抽條結綠年年¶事還喜歲寒不改心
#+END_VERSE
」¶

壽吳爾世母貞淑胡孺人¶

#+BEGIN_VERSE
「　撫就遺孤祀克承短檠幾對夜深燈瓊芳不共閒華¶老三壽何勞頌作朋
#+END_VERSE
」¶

#+BEGIN_VERSE
「　螓首孀居白髮稠丈夫心見事難秋鬚眉堪笑風塵¶客一姓從人不到頭
#+END_VERSE
」¶

#+BEGIN_VERSE
「　玅體金剛喻莫方那從甲子記春王古今一念銷鎔¶盡未羨蓬壺日月長
#+END_VERSE
」¶

丙申秋日壽經國王居士五十¶

#+BEGIN_VERSE
「　海籌添得十洲春穰穰豐年萬室均封祝謾勞三獻¶頌普天同此慶佳辰
#+END_VERSE
」
<pb:KR6q0200_J_003-0321b>¶

#+BEGIN_VERSE
「　休驚百歲半消磨三際由來一剎那去日還同今日¶日昔人何事驗觀河
#+END_VERSE
」¶

#+BEGIN_VERSE
「　浮瓜沈李日長悠詩酒賓朋樂事稠放卻楊州騎去¶鶴人間且住五千秋
#+END_VERSE
」¶

#+BEGIN_VERSE
「　何年海上遇安期傳得僊方善自頤五十貌如三二¶十卻疑王遠是君師
#+END_VERSE
」¶

壽德輝何君六十¶

#+BEGIN_VERSE
「　爭奇晚翠賦瑤華君鬢蒼蒼我歎嗟孝可作忠唯護¶母才堪謀國僅施家綸收渭水辰方早日挽長戈景¶已斜漢自需人馮自老白雲蒼狗類如麻
#+END_VERSE
」¶

晦中明上座曾親炙先師密老人于天童復為山僧監廣潤道峰二山院事今住台州未久頓興法輪古寺于埜田蔓艸之間嘉其有道行詩以贈之¶

#+BEGIN_VERSE
「　叢林戶說老耆年小試天彭結有緣不蹈西山高隱¶躅肯隨保社拍盲禪油油嬾向時流道莫莫還為智¶者宣佛手未申驢腳展法輪早見佛燈然
#+END_VERSE
」¶

伏枕吟¶

八月有事武林歸度錢塘病大作舟過山陰依止¶
故人六度菴中偃臥焉恐其將至于漸因求木直¶
裰子不覺漫吟遂成九絕。¶

#+BEGIN_VERSE
「　鶴骨病來瘦可憐自知身半入黃泉四方衫子爭免¶得佳話何人解共圓
#+END_VERSE
」¶

#+BEGIN_VERSE
「　熱發如登萬仞山一回著腳一辛酸幾多喫盡羊腸¶苦依舊將身試險巒
#+END_VERSE
」¶

#+BEGIN_VERSE
「　五度經來況抱痾雅情轉覺故人多堪憐彼此染霜¶葉只恐相將欲去柯
#+END_VERSE
」¶

#+BEGIN_VERSE
「　晃晃青燈挂戶楹幾回冷眼覷還明大梅何事貪聞¶鼠拋卻常光認物聲
#+END_VERSE
」¶

#+BEGIN_VERSE
「　中秋十載客途看此夜懷深出戶難獨喜清光曾不¶減萬千人尚倚闌干
#+END_VERSE
」
<pb:KR6q0200_J_003-0321c>¶

#+BEGIN_VERSE
「　一息懨懨絕所思隱几塔若坐忘時有人卻問生和¶死點首與他自合知
#+END_VERSE
」¶

#+BEGIN_VERSE
「　老僧病到骨稜嶒從者病來亦莫興攢簇果然俱不¶得何常爾病我肩承
#+END_VERSE
」¶

#+BEGIN_VERSE
「　轀涼車子雜鮑魚愁斷祖龍去國殂我已無家天外¶客何山不可窆寒顱
#+END_VERSE
」¶

#+BEGIN_VERSE
「　垂竿幾待錦鱗來便欲將身入水薶我有三三金鳳¶子散為霖雨樂何涯
#+END_VERSE
」¶

贈天石施居士¶

#+BEGIN_VERSE
「　神鍾河嶽器難評屬受靈山願獨宏衛植金隄匡我¶法文滋豹霧變群英才高眼自空當世意廣心宜小¶渤瀛何日臥龍潭起蟄沛將霖雨惠蒼生
#+END_VERSE
」¶

丁酉眾為山僧卜壽藏于玲瓏嵒下作西嵒隱詩三十絕¶

#+BEGIN_VERSE
「　謝事天童十一秋重來晚暮更何求攜將朽骼依先¶子返本或當正首丘
#+END_VERSE
」¶

#+BEGIN_VERSE
「　師子原開在水西南山敢望北山齊胡家曲共丁年¶唱尤喜臘鈞六二時
#+END_VERSE
」¶

#+BEGIN_VERSE
「　綢繆未雨得從容誰逼生蛇便化龍我亦乾城如蜃¶結玉礱金鎖待關空
#+END_VERSE
」¶

#+BEGIN_VERSE
「　非心非佛難名邈魄邪魂兮莫浪猜華落華開誰是¶主謾勞鬼伯苦相催
#+END_VERSE
」¶

#+BEGIN_VERSE
「　何邦歸去待何年卻把閻浮九土穿撐起空王空界¶月從教任運落前川
#+END_VERSE
」¶

#+BEGIN_VERSE
「　盡空法界一方墳身後身前孰與論可歎投湘人去¶後大招不起遠遊魂
#+END_VERSE
」¶

#+BEGIN_VERSE
「　牛頭沒了馬頭回滑似泥鰍上舞臺不信遼東華表¶鶴去家千載始歸來
#+END_VERSE
」¶

#+BEGIN_VERSE
「　誰搬雜劇不收場燭燼中宵好主張休俟臺空人散¶去牛山徒有淚千行
#+END_VERSE
」
<pb:KR6q0200_J_003-0322a>¶

#+BEGIN_VERSE
「　億須彌積多生骨窖掘浮幢未足埋憑仗涅槃山色¶好大家歸築臥雲齋
#+END_VERSE
」¶

#+BEGIN_VERSE
「　揣空出骨鑿空藏此地無金十二兩堪笑人生恆倒¶置幾多剜肉作成瘡
#+END_VERSE
」¶

#+BEGIN_VERSE
「　暢他紅爛好平窺風日幾經炙又吹特地開窀圖掩¶卻水晶瓮裏著波斯
#+END_VERSE
」¶

#+BEGIN_VERSE
「　雞峰未死先趨滅熊耳埋藏後脫空我本不來今不¶去且栽松竹引清風
#+END_VERSE
」¶

#+BEGIN_VERSE
「　休嗤死了仍全活欲活先須死一場多少生前無活¶路隧泉擬見本生孃
#+END_VERSE
」¶

#+BEGIN_VERSE
「　特石何須費裹包閒名深媿未全勦他年只恐成狼¶藉普請諸人力下鍬
#+END_VERSE
」¶

#+BEGIN_VERSE
「　明是百年需用物南陽畫虎卻成貍何如太白親拈¶出窣堵高高八尺奇
#+END_VERSE
」¶

#+BEGIN_VERSE
「　一二三文起話端屍骸遍地露疏山天童著意為收¶拾匠作依工取次還
#+END_VERSE
」¶

#+BEGIN_VERSE
「　本來纖芥物全無平地何須起骨都只為巧遮人世¶眼假銀城卻賣單于
#+END_VERSE
」¶

#+BEGIN_VERSE
「　紫雲如蓋覆金幢無盡真燈照一缸枯骨謾云空點¶綴法身元是一枯樁
#+END_VERSE
」¶

#+BEGIN_VERSE
「　山藏力負壑能趨唯有賴頑是者驢一道神光同皎¶月枝枝撐著玉珊瑚
#+END_VERSE
」¶

#+BEGIN_VERSE
「　麓眠雲子千山曉松入風聲萬壑哀謾道來時無口¶說須知淵默卻如雷
#+END_VERSE
」¶

#+BEGIN_VERSE
「　雲攢白晝暮煙迷無縫誰言號難提充國黃金都蕩¶盡還他密室爛如泥
#+END_VERSE
」¶

#+BEGIN_VERSE
「　帶質兼文式樣高煙霞星月足相招臨池摹得同真¶本傳到諸方亦古標
#+END_VERSE
」¶

#+BEGIN_VERSE
「　重峰仰對臥龍蒼古記喧傳在上方論劫山靈長護¶惜底因蒙昧發天藏
#+END_VERSE
」
<pb:KR6q0200_J_003-0322b>¶

#+BEGIN_VERSE
「　玲瓏高倚卓嵒根竅穴分明正眼存怪道當年吾祖¶傑等閒呼作破砂盆
#+END_VERSE
」¶

#+BEGIN_VERSE
「　深藏玄豹淺來麙萬本修篁百尺杉天設鸞谿為玉¶塹城包太白更嵒嵒(左谿名凰下以鳳凰曾下此谿也)
#+END_VERSE
」¶

#+BEGIN_VERSE
「　我師南院祖東山咫尺禪宮僊梵寒心賞不多天子¶至龍臍隨葬耳隨安(東山密菴傑祖塔也南院密雲悟和尚塔也皆在望中)
#+END_VERSE
」¶

#+BEGIN_VERSE
「　清谿流碧界煙嵐錯雜松篁覆一龕幸是高嵒人共¶矚不勞碑版揭朝簪
#+END_VERSE
」¶

#+BEGIN_VERSE
「　鬱蔥佳氣布香曇洞壑平如古泐潭慚媿兒孫成隊¶出令人轉憶大莊嚴
#+END_VERSE
」¶

#+BEGIN_VERSE
「　吉祥殊勝口難評陰亥偏宜丙合程術果形家真不¶謬一燈終古應長明
#+END_VERSE
」¶

#+BEGIN_VERSE
「　攪海狂風吹不入谿華流出洞中春方來欲識西嵒¶隱好向南天看北辰
#+END_VERSE
」¶

壽法起嵩乳和尚七十¶

#+BEGIN_VERSE
「　望重諸方臘日高飲人以德倍醇醪植扶宗教東山¶謝培養真元五柳陶漁浦萬家焚業網赤梢千尾奮¶金鼇欲知化雨沾群彙頌說長河沸似濤
#+END_VERSE
」¶

寧宇居士與淮北嵩乳和尚同庚七十因隱書記為其乞言詩以壽之¶

#+BEGIN_VERSE
「　法起嵯峨東海東生緣甲子喜君同泗州大聖空為¶量著意香華歲歲供
#+END_VERSE
」¶

#+BEGIN_VERSE
「　一日諳機早百齡春秋況復閱多庚劫空前事如相¶委須信當生即不生
#+END_VERSE
」¶
¶
¶
¶
¶
¶
布水臺集卷第三
<pb:KR6q0200_J_003-0322c>¶

