# -*- mode: mandoku-view; -*-
#+DATE: 2016-06-08 5:35
#+TITLE: 布水臺集
#+PROPERTY: CBETA_ID J26nB181
#+PROPERTY: ID KR6q0200
#+PROPERTY: SOURCE Jiaxing Canon Vol. 26, No. B181
#+PROPERTY: VOL 26
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0200_J_020-0386a> 
#+PROPERTY: JUAN 20
布水臺集卷第二十¶
住明州天童寺匡廬黃巖沙門道忞著¶

* 贊三¶

#+BEGIN_VERSE
「　年在垂髫早知瞿僊之可學衣方脫白立詢祖道之¶玄津得非出家行腳總是正因者乎繼而親師盡瘁¶荷眾忘勞則較諸同壇尊證上中下座更復鐵中錚¶錚石中而粼粼者矣一朝龍天推出高踞玲瓏彼耽¶耽虎視之輩謾謂名器可倖而得之動致譙讓而狺¶狺及乎退遜將來熱炙奉上則禍不旋踵災反逮乎¶其身而後循環往復物返青氈益驗出處光明去留¶正大而不挂人之齒脣焉獨是浩歸湖海恨無東山¶門下濟濟多士之如鳳若麟耳然而食我桑黮懷我¶清音調師絃于西吳東越之會乘霧昇霞鼎成僊去¶震雷吼于北齊南楚之濱豈遂謂無法寧克勤諸子¶盡屬法門之罪人哉」
#+END_VERSE
¶

#+BEGIN_VERSE
「　胸中墨漆黑口裏亂胡柴人天遭其揶揄佛祖受伊¶詼諧本是石敢當回車而避螳螂方怒之臂元非鄧¶林木獨力欲支萬仞將穨之崖喫他官酒便臥官街¶如斯丹青玅手邈者薄福形骸是誰冷眼相看只合¶卷向屋角落頭千秋萬歲塵封而土薶」
#+END_VERSE
¶

#+BEGIN_VERSE
「　窅忘管帶廓絕瀟灑立地無卓錐蓋頭無片瓦偶蹋¶風泉雲壑之間坐茲翠壁丹嵒之下水將落而含秋¶楓欲黃而蛻夏說甚麼天地一指萬物一馬費韶石¶之雲翻勞德山之雨打直得萬象稽顙聽指呼森羅¶合掌供攄寫無示而丕彰要玄不說而深譚般若咄¶若將恁麼會渠儂負爾何多不將恁麼會渠儂負吾¶不寡好語無人下得賴有在傍侍者(止水明侍者請)」
#+END_VERSE
¶

#+BEGIN_VERSE
「　嬾搖普化鈴猒把龍牙杓養家雖是一般道路剛行¶別著反張螮蝀以為弓左搓電光以作繳浮天空翠¶弋雲霄箭筈弦離金鳳落」
#+END_VERSE

<pb:KR6q0200_J_020-0386b>¶

#+BEGIN_VERSE
「　懷中佳慈樂育只為口觜好傷人大小渾家都不睦¶峭巍巍處碧嶙峋錦簇簇時華簇簇一語排空來萬¶人遭氣築超然物外彷古高僧慣作白拈名真賊禿¶無端撞著上大人乙己丘門下幾箇依仁游藝底陳¶上舍張學錄又道是苾芻龍門緇衣山谷阿呵呵天¶外罕人共舉頭潑藍徒見千蠃矗」
#+END_VERSE
¶

#+BEGIN_VERSE
「　咄者山農有年無德少吉多凶派出笑嵒不援曹谿¶正脈燈傳太白常非濟北綱宗黑子玩千邦思浮幢¶以跨步電光拂賢聖擬空劫以拄笻天孫兮嫌未巧¶造物兮恨未工欲何工磨瑩大地成秋水染就冰華¶作絳紅(絳雪瑩侍者請)」
#+END_VERSE
¶

#+BEGIN_VERSE
「　生機劈破玉團圞齒濺冰霜六月寒太白山前龍蛻¶骨燄摩天上鼓驚湍」
#+END_VERSE
¶

#+BEGIN_VERSE
「　秋滿鬚髮春盎肺腸呼山入座喝月回光瞥瞋瞥喜¶乍陰乍陽風來震澤雨過瀟湘」
#+END_VERSE
¶

#+BEGIN_VERSE
「　宗門九鼎一絲縣誰拄神州半壁天敢道樗材能著¶力仔肩強自弼衰年」
#+END_VERSE
¶

#+BEGIN_VERSE
「　出語洪爐烹不透摛詞雲漢共昭回千尋意樹空刀¶斫萬仞我山一默摧戀仰生七眾之心有以也夫敬¶畏起三吳之士豈徒焉哉」
#+END_VERSE
¶

#+BEGIN_VERSE
「　蘇浙人爭圜炤本道躬自揣甚微寒金閶未出吳興¶怨冤結多生脫信難」
#+END_VERSE
¶

#+BEGIN_VERSE
「　指柳罵槐慣得便疾雷忽震二陽天一千七百橫該¶抹祇許滹沱得一玄是甚玄猛虎舌頭書梵字定華¶版上打鞦韆」
#+END_VERSE
¶

#+BEGIN_VERSE
「　者毛驢最無狀願大力綿脧心高意豪曠波傾活眼¶滴涓泉鼓作須彌千尺浪當處阬人只活薶那顧死¶來依火葬如斯滅裂行藏底作宗門師匠將知此地¶無硃砂固宜赤土也為上」
#+END_VERSE
¶

#+BEGIN_VERSE
「　尊性乖乖崖崖寶襟灑灑落落調御諸方龍象不許
<pb:KR6q0200_J_020-0386c>¶左突右衝橫拈七尺山藤一向胡撝亂霍破扇犀牛¶珍山門大斧斫觀樹經行笑佛癡盤陀石上長申腳¶阿呵呵樂不樂萬里天邊飛隻鶿」
#+END_VERSE
¶

#+BEGIN_VERSE
「　操活落鉗鎚扇無風爐鞴黃金遇而色增藥汞遭之¶立敗鼻孔摩觸太虛髑髏常干世界大千無地問生¶緣劫火洞然渠不壞」
#+END_VERSE
¶

#+BEGIN_VERSE
「　眼生三角頭峭五嶽埽蕩列祖徽猷解去人天黏縛¶果然好肉終不剜瘡任是耆年更加艾灼變甘露作¶蒺藜之園化醍醐成蠱毒之藥錯不錯誰知正法眼¶藏被者瞎驢滅卻」
#+END_VERSE
¶

#+BEGIN_VERSE
「　驗人不用設三關一句當天百句刪華擘虛空成畔¶岸桃源從此隔塵寰」
#+END_VERSE
¶

#+BEGIN_VERSE
「　熨斗用煎茶黃河合眼跳自刊法印誰問汾陽十智¶同真一味胡柴那分臨濟先用後炤秋水橫按兮半¶提可滅寒木在握兮全機可笑煒煒煌煌煥乎其有¶文章獦獦獠獠兀爾全無孔竅閒名未謝於當世將¶比春雷之啟蟄而非倫長語相次落人間擬同孤鶴¶之唳空而或肖微雲澹澹綴晴霄素月娟娟生海嶠¶(月嶠閒侍者請)」
#+END_VERSE
¶

#+BEGIN_VERSE
「　者漢過犯彌天筆難稱述口生白醭不譚如來之禪¶衲衣空閒嬾奉優波之律有眼別龍蛇無心問祖佛¶一言相應始開關三問遲疑立趁出晉鋒八搏擬何¶憑初三十一中九下七尾羽井臣雲角日¶(唯善常直歲請)」
#+END_VERSE
¶

#+BEGIN_VERSE
「　古錐千七供生按那論人間鼬與鼨萬物為銅香海¶炭洪爐一點雪消融(爐雪慧副寺請)」
#+END_VERSE
¶

#+BEGIN_VERSE
「　匡廬薙染太白開堂八陳法會七坐名坊金錯落玉¶鏗鏘峨嵋山色侵雲直巫峽灘聲入夜長¶(西蜀天虞衍知客請)」
#+END_VERSE
¶

#+BEGIN_VERSE
「　翰苑英姿瑤臺僊骨弢彼有輝光事我空王佛出頭
<pb:KR6q0200_J_020-0387a>¶天外看頫仰更何物大千沙界海中漚一切聖賢如¶電拂」
#+END_VERSE
¶

#+BEGIN_VERSE
「　胸有垢藏之壑誰分涇濁渭清家無白澤之圖安問¶妖差怪別漢陽江上樹鸚鵡洲前月等閒拓出古菱¶華歷掌清機明倍雪」
#+END_VERSE
¶

#+BEGIN_VERSE
「　響靈柯飛神鏃射天狼折若木禿帚橫埽碧落天倒¶瀉明河珠百斛何似綺霞雲錦簇咄咄咄春山青秋¶水綠洞心目」
#+END_VERSE
¶

#+BEGIN_VERSE
「　囊半肩而肯來歡騰四眾衣一拂而仚舉慘動群情¶業風未息驛馬常征安得千江月印如此炤之萬有¶千幅或坐或行色身對現而猒滿乎吳之儂閩之囝¶楚之傖也」
#+END_VERSE
¶

#+BEGIN_VERSE
「　磨拭秋光肝膽徹嶽色芳鮮牙齒齧無蔕空華隨手¶折靈鍼倒砭青天血古宿何人推往哲周金剛去龍¶驤絕不見所思心蘊結」
#+END_VERSE
¶

#+BEGIN_VERSE
「　十載煙簑海上來把竿曾上任公臺釣絲攪水星河¶動穿盡魚龍腦後腮而今老大興闌珊宿蘆灘一天¶風月自盤桓」
#+END_VERSE
¶

#+BEGIN_VERSE
「　金梯驟玉馬井底種林檎戶外蠃峰秀階前洞壑深¶寥寥天地誰同調坐倚孤笻自嘯吟」
#+END_VERSE
¶

#+BEGIN_VERSE
「　傲倪萬物糠秕群倫悲山川之寡德薄天地之未仁¶洗劍尚憐青海水看華尤惜錦江春是句亦鏟非句¶亦鏟今時盡卻空劫俱泯不與諸緣作對豈與萬法¶為鄰哉」
#+END_VERSE
¶

#+BEGIN_VERSE
「　夜眠一宿日食三餐逆之則怒順之則歡識甚龍師¶火帝人皇鳥官敢道冰華熱曜靈寒半擲鼇鉤香水¶海倒翻筋斗萬尋竿」
#+END_VERSE
¶

#+BEGIN_VERSE
「　生平無定力長隨業風播適脂穆陵車旋買勾章舸¶成甚麼亂剪齊州數十峰小摘海雲三萬朵」
#+END_VERSE
¶

#+BEGIN_VERSE
「　欲歸匡阜仍環轍待隱中山隱未成賣狗縣羊知甚
<pb:KR6q0200_J_020-0387b>¶的枉教天下競頭爭競頭爭無合殺由來順即是菩¶提將此深心奉塵剎」
#+END_VERSE
¶

#+BEGIN_VERSE
「　賦性天真曠劫前不彰文彩況雕鐫棱棱玉骨橫嵩¶壁皎皎冰心飲楚天雅道有時行上國清風終是播¶林泉山眉誰把松煙埽繪事知難碧落詮(水墨)」
#+END_VERSE
¶

#+BEGIN_VERSE
「　無心落䰂事空王何意天書下玉堂不貴九重稱本¶色那驚時輩口雌黃明河手抉從來事濁世風揚此¶日糠清淨光明衣等著從他濃抹任他裝(水墨)」
#+END_VERSE
¶

#+BEGIN_VERSE
「　帶雪絲絲餘鶴髮逐雲片片碎田衣饒他佛眼尤窺¶半割水吹光任贊誹(半身)」
#+END_VERSE
¶

#+BEGIN_VERSE
「　仲尼稱勇過調達遜頑兇驀地翻雲覆雨倏爾霽月¶光風身罹法網刑司殘曾不以之為纇道契佛心天¶子聖靡豪髮而加崇入虎穴處魔宮浮幢剎視菴羅¶果眼底何曾有大雄」
#+END_VERSE
¶

#+BEGIN_VERSE
「　如雷性發迸青天一霎雲收片月圓冥行世多難耐¶見又因唾罵動瞋緣所以願天常生好人降聖產賢¶願人常行好事無黨無偏存誠履道裕後光前名全¶節全福全慧全大家齊樂太平年」
#+END_VERSE
¶

#+BEGIN_VERSE
「　功成名遂合知機身退何勞遠采薇黃鶴倚笻閒就¶養風規且學老天衣(皙長老請藏佛日寺)」
#+END_VERSE
¶

#+BEGIN_VERSE
「　舉手攀南斗回身倚北辰世人空悵望妒殺幾生瞋¶休生瞋松長棘曲誰爭得君自瀟湘我自秦¶(瑤實[王*(甬-用+(圉-土))]知客請)」
#+END_VERSE
¶

#+BEGIN_VERSE
「　單明向上一事間習文身句身誰云見超佛祖況乃¶學富天人使並駕于前哲兮或竭蹙兮余臻際時流¶之憊瘵兮僅得路而先遵」
#+END_VERSE
¶

#+BEGIN_VERSE
「　袈裟不展罩千峰似畫屏開列鑑中未到平原山盡¶處焉知渠別有家風」
#+END_VERSE
¶

#+BEGIN_VERSE
「　打鳳羅龍藝自高鷽鳩誰羨弋蓬蒿恢張天網如空¶闊不是鯤鵬任脫逃」
#+END_VERSE

<pb:KR6q0200_J_020-0387c>¶

#+BEGIN_VERSE
「　燈傳太白席繼天童正令行乎吳越化雨沛及寰中¶踞皇宮而布薩陞帝座以弘宗王侯欽道德天子寫¶儀容蘭斯茂桂斯穠盡謂庸庸多厚福誰知後福更¶溶溶咦天藏發付名坊地秀水佳山遶萬重¶(具準發書記請)」
#+END_VERSE
¶

#+BEGIN_VERSE
「　是即打殺老僧不是則燒卻真推出秦時方𨍏轢跛¶師辣手也難申留取著元禪和不道千年故紙好合¶藥吾宗到彼必定大行支那何故天之未喪斯文也¶匡人其如予何」
#+END_VERSE
¶

#+BEGIN_VERSE
「　蒲團高閣黃金闕拄杖橫拖碧玉臺兜率何須升夢¶裏天宮親轉法輪來」
#+END_VERSE
¶

#+BEGIN_VERSE
「　願為法王之輔戰退天魔願作中流之砥力障頹波¶願復崦嵫之佛日願揮返舍之魯戈願大濟北之流¶而漢接願扶雪庭之桂以雲摩惜乎髮如此其種種¶鬢如此其番番也閒名未謝徒動玉珂咦華雨晝飄¶龍座暖袈裟沐得御香多(正句遠維那請)」
#+END_VERSE
¶

#+BEGIN_VERSE
「　歌殘玉樹又春葵仁義之中道豈違法付靈山恩四¶一珍珠又撒紫羅帷褦襶子謾相嗤一踢踢翻鸚鵡¶岸一拳拳倒老須彌畫堂燭燼東君睡你是何人我¶是誰(杖林機侍者請)」
#+END_VERSE
¶

#+BEGIN_VERSE
「　鳥王金翅眼橫空蠃蚌何曾在意中一日七龍猶未¶猒回翔不住妙高峰咄是誰命盡遭災者阿呵呵一¶佛陀二達磨三元和其餘是甚碗躂丘休休不風流¶處也風流(曹谿宗長老請)」
#+END_VERSE
¶

#+BEGIN_VERSE
「　切齒諸方肆罵訶央庠肯育混禪和孤芳素薄西山¶亮壯志長懷大集魔淚灑君王留不住苦憐獄戶唁¶相過為人劫劫忙終日罕捻輪珠靜剎那如此行持¶稱知識要求多陀阿伽度阿羅訶三藐三佛陀驢年¶馬月不為多」
#+END_VERSE
¶

#+BEGIN_VERSE
「　月當斗杓之會身居摩蝎之宮與蘇韓而其命實毀
<pb:KR6q0200_J_020-0388a>¶譽之攸同然而語不驚人難並風雷之舌秋徒滿鬢¶敢稱雪玉之躬所幸再參明祖道十會演先宗家聲¶浩浩門第重重支笻放蕩千峰外萬事收藏一笑中¶(人嶽嶢侍者請)」
#+END_VERSE
¶

#+BEGIN_VERSE
「　調御釋迦文人天中最上余忝伊後昆況復為宗匠¶家法祖靈山從來越格量羅雲等飲光眎孰偏而黨¶猶子尤夫人諸方擎置掌恩多反折齡福盡歸泉壤¶本闡寫余真請題留供養我真我贊題難度難摹倣¶憶初志學年生死結情想為道出塵樊一朝裂愛綱¶孑身天外遊一笠一瓢杖煙水歷百城爾乃身命放¶己靈曾不珍諸佛且回向七處九會場鞭笞盡龍象¶誰能為子寬垂手低窮相咦天童與麼告報莫是畏¶蹈諸方覆轍恐折汝齡消汝福添汝災生汝障麼要¶且不是者般道理然則畢竟如何不見道師絃奏而¶群音絕師子哮吼時而祖父母皆喪哉¶(師奏闡小師請)」
#+END_VERSE
¶

#+BEGIN_VERSE
「　聖地靡加一簣功心塵不埽宇元空萬緣況落秋梧¶後山自西來水自東」
#+END_VERSE
¶

#+BEGIN_VERSE
「　醜形寫出巧丹青口款那堪自著明罪惡己彰天下¶[番*支]決將東海洗難清者裏還有為渠滅跡消聲者麼¶捩轉南辰歸北陸天東七曜向西行」
#+END_VERSE
¶

#+BEGIN_VERSE
「　生緣南國家在冀州佛性全無作佛是求咄者獦獠¶根性太利只合貶向獵人隊裏十六秋了十六秋教¶他長食肉邊菜終身出不得馬額并驢頭於是為之¶著贊曰除天蓋覆一人留驀地興戎口作尤白首長¶途空浪跡滿懷文翰待誰酬所以有般措大也恁稱¶道不肯低頭拾卿相又能落筆生雲煙據實而論要¶且渠儂不是者等流(嶺南興慈運侍者請)」
#+END_VERSE
¶

#+BEGIN_VERSE
「　胸中富有山島腹內蕩無介鱗然往往法麟經懲逆¶惡嚴斧鉞剔莽榛口誅兼筆討三令更五申不辭好
<pb:KR6q0200_J_020-0388b>¶辯之名目罔顧修羅之動瞋者則慮邪風之廣扇昭¶大義于千春耳乃有謂其能以無邊量心作人天眼¶為佛祖留慧命五宗揚光烈此又出于美成之君子¶與善之仁人寧不回遑而卻步退怯而逡巡者邪¶(月浦鏡禪人請)」
#+END_VERSE
¶

#+BEGIN_VERSE
「　乏煒煒煌煌之度無雍雍肅肅之容忝在法門耆宿¶謬承帝者師宗五鳳樓前聽殘玉漏須彌頂上擊斷¶金鐘老而不死闔國憂忪占盡江山尤自可兒孫遍¶地類頑兇(象輪覺侍者請)」
#+END_VERSE
¶

#+BEGIN_VERSE
「　有藍田射石之能不住虎蛇之窟無五熱炙身之火¶直燒魔梵之宮志在驅邪以反正寧靳罵雨而訶風¶至若來慰雲霓之切望去當帝眷之方隆即不竣絕¶人而逃世亦未嘗淹三年而閏終豈與夫前固後通¶者並駕而偕𨍈彼六師波旬之輩又焉得藉為口實¶而大肆其諑訌哉」
#+END_VERSE
¶

#+BEGIN_VERSE
「　波波劫劫浪走風塵有時石田布種或時碧嶂垂綸¶款乃一聲河滿子桃華落盡武陵春」
#+END_VERSE
¶

#+BEGIN_VERSE
「　睦州版象骨枷常擔荷受波查累得通身皮肉盡依¶前蹋雪在天涯迢遞鄉關何日復長途豈為愁征逐¶大千收卷一伽黎帶雨兼雲和霧宿」
#+END_VERSE
¶

#+BEGIN_VERSE
「　大統綱宗推濟北兒孫輩輩是英雄杜蠻無過遮傖¶父繼祖偏渠有父風物外獨騎千里象萬年松下擊¶金鐘真叵耐實難容」
#+END_VERSE
¶

#+BEGIN_VERSE
「　佩覺王印為法壇將敕點飛龍奔波香象大海揚塵¶須彌鼓浪萬里雲潛青天喫棒咄你道是誰山翁無¶狀」
#+END_VERSE
¶

#+BEGIN_VERSE
「　菩薩心肝夜叉頭首見義敢于勇為當仁那問誰某¶舉青龍以住能仁大剎固愛其道眼之精明也使慧¶山而紹養拙戶門直愍彼宗傳之乏後耳依約白雲¶幾翻蒼狗卻有道渠借華獻佛陀掠美市恩厚者矣
<pb:KR6q0200_J_020-0388c>¶珍重泰禪休學渠學渠到底招殃咎然則渠有長處¶別如何敢道高陽大篆元是水中蝌蚪」
#+END_VERSE
¶

#+BEGIN_VERSE
「　浪得虛名喧宇宙實無少法可流傳源憑甚續滹沱¶脈無位真人面目全」
#+END_VERSE
¶

#+BEGIN_VERSE
「　執侍武原垂五稔巾缾太白更多秋百華雨足紅初¶放萬竹雲深翠欲流美著斐章信有由¶(斐然章禪人請)」
#+END_VERSE
¶

#+BEGIN_VERSE
「　彊把瓊華石上栽看看碓觜碧蓮開大風吹到千年¶後遮莫仰山復再來(再來滿禪人請)」
#+END_VERSE
¶

#+BEGIN_VERSE
「　潦倒叢林臘日高精成年老定難逃惡聲遠[番*支]天南¶北古澗松宜響夜濤」
#+END_VERSE
¶

#+BEGIN_VERSE
「　直如瓠子彎彎曲似冬瓜儱侗諸佛未萌芽靈苗己¶[番*支]種每懷地藏利生之心不學長汀乾而打鬨一任¶簡禪持歸九子山中酌龍乳泉烹閩源茶燒楓香熟¶香餅香作楊岐第二十四代祖師之供¶(九華佛萌簡禪人請)」
#+END_VERSE
¶

#+BEGIN_VERSE
「　毛吞大海鋸解稱鎚行塵㶿㶿玉屑霏霏剎那觀化¶電拂洞微城空芥子石盡僊衣」
#+END_VERSE
¶

#+BEGIN_VERSE
「　隼視鷹瞻腦後腮太平怕見喜殃災如何也廁嵩山¶後親見密雲老漢來」
#+END_VERSE
¶

#+BEGIN_VERSE
「　天童再住潦倒疏頑黃昏打睡日裏看山禪流有問¶西來意笑指白雲去又還」
#+END_VERSE
¶

#+BEGIN_VERSE
「　鶴髮蕭蕭老比丘繼開深自媿前修稽往業何賾蓋¶愆尤巾缾十載親師久未了案千百暫勾負汝負吾¶俱莫論出藍青此好思求」
#+END_VERSE
¶

#+BEGIN_VERSE
「　生落炎方邊下國敢來湖海鼓煙塵馬踔趠車鄰鄰¶腳下曾驚蹋殺人英聲增得嶺南氣震旦幾多喜又¶瞋」
#+END_VERSE
¶

#+BEGIN_VERSE
「　趙州只說蘇常有南海誰言此總無燒卻面前遮幀¶子不妨處處得逢渠(嶺南渠逢禪人請)」
#+END_VERSE

<pb:KR6q0200_J_020-0389a>¶

#+BEGIN_VERSE
「　肆口悉憑渠樂說潑教滄海也須乾而今晏默空生¶座寂聽天龍自說歡」
#+END_VERSE
¶

#+BEGIN_VERSE
「　德山棒臨濟喝陳公案嬾提掇劈面火蛇來暗中施¶箭筈放下屠刀成佛底目為鈍根隔江招手橫趨者¶嫌非敏達薩而斡而塔卜哩悉塔葛第一急性王菩¶薩摩訶薩」
#+END_VERSE
¶

#+BEGIN_VERSE
「　參同長慶根尤鈍侍並真如歲獨深長嘯一聲天地¶曉驚人鳴豈浪騰音」
#+END_VERSE
¶

#+BEGIN_VERSE
「　儒門仲由釋門慶喜水器相傳鷲嶺譚惡言不入孔¶丘耳法藥受而永存六師愁而怖死鞭艸血流叱石¶吼起夫是之謂天童嫡胤東山苗裔栴檀林內栴檀¶師子窟中師子也」
#+END_VERSE
¶

#+BEGIN_VERSE
「　生在嶺南無佛地破天荒走出塵來道心引發癡男¶女散宅拋家喚不回百城煙水裏波迸困風埃冤孽¶分明是禍胎」
#+END_VERSE
¶

#+BEGIN_VERSE
「　越山斂眉底楚水溢睛眶智小願大步短途長薀青¶鳥之才計欲填乎滄海挾愚公之技思欲徙乎太行¶三尺龍泉光不夜干霄時復賁天章」
#+END_VERSE
¶

#+BEGIN_VERSE
「　吾真無別樣摹擬失其倫智者見為智仁者別為仁¶誰識我真實本非根與塵圜伊三點永萬物自鑯新¶(伊朗圓禪人請)」
#+END_VERSE
¶

#+BEGIN_VERSE
「　生性規為欲擅雄心高有願在屠龍技工無地堪施¶巧百藝由來應百窮」
#+END_VERSE
¶

#+BEGIN_VERSE
「　天章散彩寶覺開胸瑟彼玉鑽黃流在中¶(本章小師請)」
#+END_VERSE
¶

#+BEGIN_VERSE
「　迅如呂梁險如太行欲往無岸欲渡無航盈盈河漢¶裏天水兩茫茫(本沖小師請)」
#+END_VERSE
¶

#+BEGIN_VERSE
「　衣挂越山雲片片頭挨齊嶺雪鬖鬖毒流長河東以¶北惡[番*支]大江西之南簡點生平實不堪」
#+END_VERSE
¶

#+BEGIN_VERSE
「　科斗胸藏不識字要玄唾棄不通禪一椎擊落虛空
<pb:KR6q0200_J_020-0389b>¶齒且聽山河日演宣(本宣小師請)」
#+END_VERSE
¶

#+BEGIN_VERSE
「　我真不可讚雲中石壁青侵漢我真不可毀鐵化雙¶魚沈遠水讚不得兮毀不得白雲半掩青山色讚毀¶既都不可得又且如何定當者老子咦泰華何殊牛¶一毛乾坤不換蜩雙翼」
#+END_VERSE
¶

#+BEGIN_VERSE
「　為生死而染衣緩乘戒而參訪糞壤名韁利鎖之場¶敝屣毗盧無生之藏固宜翰飛而戾天況復順風而¶高唱君不見迦陵在㲉而騰音晝度植根于天上¶(元根小師請)」
#+END_VERSE
¶

#+BEGIN_VERSE
「　親依太白一十五年學得搬柴運水頗知鵠白烏玄¶生平伎倆只如此何以舉首眼蓋高天己尋嵐壁臨¶空盡卻看星辰向地縣」
#+END_VERSE
¶

#+BEGIN_VERSE
「　險崖句揭青州錄文字禪流布水臺不知何物為心¶地賽卻清宵月下梅告時賢莫浪猜一蹋鴻門開兩¶扇遠山鬥插送青來」
#+END_VERSE
¶

#+BEGIN_VERSE
「　五老峰高約手攀蹄涔頫視小揚瀾平傾瀑布嵒前¶水漲起西江十八灘」
#+END_VERSE
¶

#+BEGIN_VERSE
「　謂是山翁相蠃師吞卻南州象謂非山翁真離離華¶影欲搖春是非己除卻此外有高著倒騎鐵馬豫章¶遊蹋碎武昌黃鶴樓」
#+END_VERSE
¶

#+BEGIN_VERSE
「　千仞嵒方輕躡足百華叢又放閒身無錢慣跨楊州¶鶴第一天涯落魄人(泰興水月菴請)」
#+END_VERSE
¶

#+BEGIN_VERSE
「　金網輪王一葉輕大千若為礙雙睛雲僑鶴憩人間¶世無束無拘自在身」
#+END_VERSE
¶

#+BEGIN_VERSE
「　煩惱多無明大世出與世間不消渠一唾祖師意熱¶碗鳴聲如來禪閒家破火萬法有誰得共侶西江吸¶盡方知我(尊素王居士請)」
#+END_VERSE
¶

#+BEGIN_VERSE
「　有願嶺南開覺路天涯流落未能前憑將蟾影移東¶去深夜依稀照萬川(族屬子姪請)」
#+END_VERSE
¶

#+BEGIN_VERSE
「　裂愛網斷塵纓截魔罥折疑城富有百二山河也不
<pb:KR6q0200_J_020-0389c>¶足易其慮尊居天王寶位也不足嬰其情所以唾棄¶世緣如敝屣遨遊天外而長征者蓋為志求無生之¶法藥思葺涅槃之上京殆將并三界以為家環四生¶而作子大哀曠濟大慈誕育咸俾之底於至安至豫¶至順至亨而後己然則又豈羨夫紆金衣紫徒為父¶母妻子而規一世之顯榮乎哉(族屬子姪請)」
#+END_VERSE
¶

#+BEGIN_VERSE
「　身似枯株念百灰因誰致得鳳書來白雲外紫絳臺¶一任天公巧布排」
#+END_VERSE
¶

#+BEGIN_VERSE
「　道也無聞禪兮未悟喜栽空裏華慣抽雲門顧況眉¶宇之蓋人紛夸節以為度獨其襟期朗若月出秋雲¶師姑知是女人作則亦有寸長足疏焉慎中情之好¶修兮羌摶風而上翥縱申申乎女嬃兮亦彭咸之所¶必恕(月朗比丘尼請)」
#+END_VERSE
¶

#+BEGIN_VERSE
「　身披七佛衣不事空王道筆語厭雲天舌頭胡亂埽¶一抹是和非那分白與皁髓敲五色鸞頷奪驪龍寶¶聞者盡攢眉見者生懊惱婁水王昆泉執侍何傾倒¶馬面畫團圞信隨人所好」
#+END_VERSE

<pb:KR6q0200_J_020-0390a>¶

