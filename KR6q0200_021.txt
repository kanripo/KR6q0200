# -*- mode: mandoku-view; -*-
#+DATE: 2016-06-08 5:35
#+TITLE: 布水臺集
#+PROPERTY: CBETA_ID J26nB181
#+PROPERTY: ID KR6q0200
#+PROPERTY: SOURCE Jiaxing Canon Vol. 26, No. B181
#+PROPERTY: VOL 26
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0200_J_021-0390a> 
#+PROPERTY: JUAN 21
布水臺集卷第二十一¶
住明州天童寺匡廬黃巖沙門道忞著¶

* 贊四¶

** 韋馱關聖同幀¶

#+BEGIN_VERSE
「　心縣日月氣壯山河摧邪輔正無黨無頗縛修羅于¶蕅絲孔中信天威之莫測走曹顢于華容道上豈義¶勇之有他偃月刀橫兮魂亡小醜金剛杵奮兮膽落¶天魔使非受靈山之屬累承智者之切磋又安能揚¶靈沙界顯聖支那聲流充天壤名滿盡娑婆共乾坤¶而永久同劫石而不磨者哉」
#+END_VERSE
¶

** 義勇武安王¶

#+BEGIN_VERSE
「　麗水黃金骨荊山白玉胸面帶煙霞之紫心茹海日¶之紅義結桃園斧斫難開誰問天荒而地老丹凝五¶內劫燒不化那知爛石與枯松以神怡屋漏之襟舒¶至大至剛之氣秉燭固嘗達旦以力屈萬夫之勇植¶扶劉翊漢之忠眎曹奚啻若蠓所以肝腦塗地九死¶從君豈無張巡許遠比干龍逢至于千秋尊廟貌百¶代擅英風卒莫逮于美髯公者也」
#+END_VERSE
¶

** 大覺開山達法禪師¶

#+BEGIN_VERSE
「　俊骨天生渥窪同追蹤直欲步天童盲無慧目憐河¶北破有法壇肇祖風銀碗雪盛真戒體高空月上玅¶靈衷語言不著閒文彩留得清光表海東」
#+END_VERSE
¶

** 緣幻法主¶

#+BEGIN_VERSE
「　萬法皆如幻身心即幻緣不緣如幻者幻惑曷由蠲¶持戒修禪慧慢山高戛天緣師最精進自視胡欿然¶為達真如幻神觀自靜專嵒梅光飲雪透出春風前¶於穆色聲外解空豈浪傳」
#+END_VERSE
¶

** 鹿門西禪師¶

#+BEGIN_VERSE
「　白雲坐斷幾星霜道望人同山斗仰住近僊壇生共¶里前身定是大梅常」
#+END_VERSE

<pb:KR6q0200_J_021-0390b>¶

** 雙林山幢懷禪師¶

#+BEGIN_VERSE
「　壁立孤撐萬仞巑群峰蒼倩讓高寒一莖不動階前¶艸西徑橫開古法壇」
#+END_VERSE
¶

** 慈築基法師¶

#+BEGIN_VERSE
「　黃蘆苦竹繞階臺留宿鷺鷥不剪裁住老功臣三十¶載騎牛嬾下郡庭來」
#+END_VERSE
¶

** 海鹽朗印受法師¶

#+BEGIN_VERSE
「　講肆騷壇兩擅雄誰誇破句讀安公海門潮涌鴛湖¶綠薝蔔華開金粟紅賣盡青松人不問呼來頑石座¶生風剎竿長挂秦山月耿耿餘光尚在東」
#+END_VERSE
¶

** 清菴澄禪師¶

#+BEGIN_VERSE
「　尋師踰萬里問道越千關三事衲衣撩盡百城煙水¶六環金錫蹋遍天下名山迷向伏牛鍊行笑從太白¶溫顏有時楊州出現或即瓜埠垂綸海鷗可狎華鳥¶獨還數聲清磬是非外一箇閒人天地間」
#+END_VERSE
¶

** 別山慧善普應禪師¶

#+BEGIN_VERSE
「　百城罷訪入煙蘿宗說滔滔似決河缽洗禁池傾白¶月經翻古洞涌金波飲人以德同慈嫗荷法唯公絕¶比阿道影師名重疊賜袈裟沐盡御香多」
#+END_VERSE
¶

** 澹然宙禪師¶

#+BEGIN_VERSE
「　歷盡諸家破戶庭歸來活計付漁汀輕舠只傍蘆灣¶宿明月清風富一生」
#+END_VERSE
¶

** 自證現法師(孫古箬請)¶

#+BEGIN_VERSE
「　若有人兮黃髮番番于湘之湄在衡之阿潛修不忒¶獨證無頗出滋華雨入賁煙蘿椒蕃衍桂婆娑山深¶澤廣式生多一夒倒上黃金闕君山點破洞庭波」
#+END_VERSE
¶

** 德宗道上人¶

#+BEGIN_VERSE
「　言協筮蔡德孚鬼神化荊榛為瓊樓玉宇變莖艸作¶丈六金身非君非公與含生而託命乃顧乃復脫萬¶口于危津悲如山而鞏固願似海而𣻳淵得不慳者
<pb:KR6q0200_J_021-0390c>¶施而慢者折殘者戢而暴者馴何因修羅之我妒而¶遺害之我瞋哉豈夙業真前定抑彼蒼固難詢也耶¶於乎割水吹光徒憤攘海天浩浩自空明」
#+END_VERSE
¶

** 秀文璽上人¶

#+BEGIN_VERSE
「　法身五分爰以戒胚孝名為戒百行之魁沙門遯世¶含章在醅曷從知君我以事推憶昔申酉天地崩穨¶楊州鶴化蛇虺風豗君憂母積負奔天台僊宮桐柏¶一往無回季春三月碧澗桃開母思鄉縣還奉歸來¶顏容母戚肝膽君催始終戀慕五十如孩遠矣君龕¶白石堆堆青松不賣華老嵒隈宣公遂往僧史無裁¶君芳莫擷我心孔悝月生華頂影砌瓊臺對此清炤¶增我徘徊」
#+END_VERSE
¶

** 護生菴洞如關主¶

#+BEGIN_VERSE
「　維山嶄嶄維水泱泱為鱗介主作大悲王化龍者不¶知其幾何從寸至尺從尺至尋殆十千兮未央噫安¶得窮四海極五湖咸泳至仁之沼樂終古兮壽無疆」
#+END_VERSE
¶

** 如如上人¶

#+BEGIN_VERSE
「　覺來天地一蘧廬形影何從問我渠皮袋一靈都掉¶卻人間天上自如如諸佛如也眾聖如也彌勒如也¶如如亦如也越國山川齊入畫寶林忝得一浮屠」
#+END_VERSE
¶

** 悔菴上人¶

上人諱泓登癸未甲牓即雲間沈臨秋也以申酉¶
之變出家披緇後無疾坐逝。¶

#+BEGIN_VERSE
「　丹霞選佛鼎需棄儒膚敏笑殷士常服羞黼冔寄東¶山兮以嘯傲指慧日兮而歸途噫氣澤蒸雲夢滌襟¶波盪具區自慶華胥曾打破不須兩眼更愁胡」
#+END_VERSE
¶

** 處空昇上人¶

#+BEGIN_VERSE
「　寒暑一帔走百藍歸從遍吉共燈龕如雲行舉生平¶一王相橋頭六度菴」
#+END_VERSE
¶

** 永明一葦變上人
<pb:KR6q0200_J_021-0391a>¶

#+BEGIN_VERSE
「　尤是狄三當日面脊梁豎起道如川先師剃度牛毛¶眾麟角數君最象賢戒香能芬馥定水更澂鮮橫身¶宣德門前過名動公卿豈苟焉」
#+END_VERSE
¶

** 日明上人(無趣老人之孫)¶

#+BEGIN_VERSE
「　小隱青山大隱廛城隅住老竟忘年祖翁幸有家聲¶在那羨諸方五味禪」
#+END_VERSE
¶

** 恆實上人¶

#+BEGIN_VERSE
「　猒住石梁橋畔寺卻來鬧市更安禪花開不管流年¶去一任春山響杜鵑」
#+END_VERSE
¶

** 明巖上人¶

#+BEGIN_VERSE
「　不傳千佛戒不續五家燈潛真鏟覺和光同塵穆如¶春風之惠物溫如冬日之愛人撮茶能幾何而消豎¶子膏肓之疾片言猶未了而解娥眉深嫉之顰故德¶之者以為僧伽之再世惡之者以為不託之愚民卒¶莫辨他是凡是聖又何怪乎疑鬼疑神咄要斷者樁¶公案分付入法界海之玄賓」
#+END_VERSE
¶

** 梅林戒先上人¶

#+BEGIN_VERSE
「　羃羃數竿修竹悠悠一片清陰石玲瓏而有竅蘚斑¶剝而染黔想勞生之擾擾籌世路之崎嶔于斯燕坐¶時一披襟可謂塵囂俱滌萬累無侵者矣如是又何¶必木從船子而撥華亭之擢山追嬾殘而支煨芋之¶鬵乎哉且即人間開梵宇平疇綠野建梅林」
#+END_VERSE
¶

** 青獅文上人(父乏嗣因造曼殊大士相而得者)¶

#+BEGIN_VERSE
「　文殊堂內萬菩薩君降人間第幾流尚喜夙因曾不¶昧再披田服更何求搜窮教海非沙數放舍聞思豈¶浪修臺山有問當年事前後三三莫錯酬」
#+END_VERSE
¶

** 茗柯忠清凌先生¶

#+BEGIN_VERSE
「　文章秋水骨節操玉壺冰讜言抒直亮之衷逆鱗不¶諱弼法著春秋之義元惡必懲寧觸權而去位豈阿¶比以為朋風裁侃侃正氣棱棱一死從君歸九土令
<pb:KR6q0200_J_021-0391b>¶名千載譒吳興」
#+END_VERSE
¶

** 三我蔣先生¶

#+BEGIN_VERSE
「　濯以江漢暴之秋陽溫良恭儉雍穆齋莊德披春雨¶教拂秋霜六月冰室九秋蘭堂此彷彿先生之景象¶而非先生之真實也必欲宛肖先生請以衛風淇澳¶之詩而為之題曰如切如磋如琢如磨瑟兮僩兮赫¶兮咺兮有匪君子終不可諼兮」
#+END_VERSE
¶

** 仲含李居士¶

#+BEGIN_VERSE
「　天真既散靈舍穴鼪機斤械斧日戕其萌誰補我劓¶孰息我黥直養無害專一惟誠羹牆堯舜寤寐老彭¶庸言是謹庸德之行斯文將喪大樸留貞嗟哉渾噩¶爰有先生」
#+END_VERSE
¶

** 同菴蔣孝廉¶

#+BEGIN_VERSE
「　儒宗茂叔蓮社遺民尋泗水芳而識東風之面設西¶河教而菲桃李之春樂有莘之道義安王蠋之賤貧¶衡門寄傲泌水頤真千埃涅而不淄百礪磨而不磷¶若乃濟人之危出友生于既死傷時之薄培孤孽於¶將柛則又本之至大至剛之正氣抑豈慕夫朱家郭¶解之為人哉」
#+END_VERSE
¶

** 尊素王居士(二)¶

#+BEGIN_VERSE
「　皇皇偉度奕奕丰神賦學把長卿之袂騷壇推正則¶之輪百斛珠璣時錯落於豪素千章錦繡俄經緯于¶欠申謂非毓黃山之秀鍾白嶽之英而為鳴岡之鳳¶瑞世之麟也邪胡然覽德輝而四顧舉仁趾而逡巡¶哉嗟乎憐才無孝武誰賞子虛音緬懷人於異世徒¶抱膝以長吟」
#+END_VERSE
¶

#+BEGIN_VERSE
「　介立昂霄柏孤芳傲雪梅安貧真似憲樂道信如回¶賦贍三都學詩兼七子才天衢何日步一嘯凍雲開」
#+END_VERSE
¶

** 霞標管居士¶

#+BEGIN_VERSE
「　上大無人乙己丘杏壇四教賴君留道源自出姚江
<pb:KR6q0200_J_021-0391c>¶派性水曾饕禹海流夤畏懷三非應遠覃思佩九德¶宜周曉空雲散霞光在清映人間卒未休」
#+END_VERSE
¶

** 靜涵張司農¶

#+BEGIN_VERSE
「　白雲郭功甫雙徑馮濟川心誠而一志靜而專清雖¶畏乎人知帝心密以簡在道本超諸形外所立如有¶卓然占高峰之片席得崇報之一玄千波既潰令節¶斯全鳴珂無復朝天日搢笏猶嚴侍御前」
#+END_VERSE
¶

** 周臣王內史¶

#+BEGIN_VERSE
「　謝家瓊玉樹天上石麒麟白業步東林俊彥風流厭¶江左玄賓抱揮戈復日之深衷蹢躅雙丸苦尤嘗膽¶懷攬轡澂清之雅志留連方策隱若臥薪聞逮雞鳴¶以起舞思將臘去而回春江天漠漠白石粼粼蠻觸¶正興蝸角裏生涯且復付袟綸」
#+END_VERSE
¶

** 異公王居士¶

#+BEGIN_VERSE
「　丹山羽翰桃浪錦鱗秋水濯其襟裾清欺庾嶺梅梢¶之月春風入其肺腑秀奪衛原淇澳之筠那更高才¶性賦慧業天甄詞工王勃王建墨玅右軍右丞鳳將¶翥而霞蔚龍欲驤而雲蒸固己朱紫懷探公卿袖置¶久當天街躍馬翰苑蜚聲胡為乎踞胡床以燕坐耽¶韋絕于一經於乎鸚鵡賦兮憶正平零露團兮愁夜¶行長纓待請拘南越宣室何人問賈生」
#+END_VERSE
¶

** 紫嵒周居士¶

#+BEGIN_VERSE
「　堆堆塊石方床蕭然摩詰之空其室內釣笠扶笻岸¶坐卓爾龐公之吸自西江心超超其遠寄氣磊磊其¶難降庶幾牚圜天以作蓋揭萬象使為窗于以玩金¶剛之智劍于以剔般若之銀缸又焉肯逐雞鶩之群¶低眉棱于濁世隨衍儀之後求聞達於家邦而己邪」
#+END_VERSE
¶

** 友醇周居士¶

#+BEGIN_VERSE
「　鮑生不作仲父遂徂山有松兮扶疏下有人兮容與¶頂樵笠以為冠所以不願人之文繡也荷漁竿而不
<pb:KR6q0200_J_021-0392a>¶釣所以不願人之膏梁之味而羞與羶逐之夫而共¶為徒也」
#+END_VERSE
¶

** 仲雍陳居士¶

#+BEGIN_VERSE
「　骨礱秋水赤砂肝參幙機曾走可汗萬里青霜懷馬¶革十年黃卷歎儒冠時當德祐籌難策夢覺槐都話¶己闌往事休嗟天啟後付將爐篆對蒲團」
#+END_VERSE
¶

** 師黃陳居士¶

#+BEGIN_VERSE
「　漆瞳照漢玉骨凌霜胸藏蝌蚪之字劍瑩鷿鵜之肪¶借箸柳營倚馬長書露布決機虎帳軍前急就符章¶利建侯兮萬里詎兩曜兮收光側身天地兮顧影蒼¶涼蒿子房之兩眼兮結張載之寸腸途不窮以致哭¶籍非效而猖狂乃秣名馬乃峙玄粻紉秋蘭以為佩¶製芰荷而為裳或隨苑風或逐雲將冀沅湘以至止¶思五岳而徜徉臨絕壑兮陟危岡消半生之嵬磊兮¶蕩五內之鬱傷歔嗟噫嘻兮不有遠遊天外去人間¶何地著師黃」
#+END_VERSE
¶

** 媧石韓居士¶

#+BEGIN_VERSE
「　不須石上話多生鷲嶺知君夙有盟方戴華巾離少¶室又攜席帽出神京即真示俗晴還雨在欲行禪暗¶復明拿得電光為火把何妨日午打三更」
#+END_VERSE
¶

** 卓月朱漳南出師圖¶

#+BEGIN_VERSE
「　衛霍勳名少小期天生邁種骨能奇席前借箸堪籌¶策馬上揮豪可賦詩玅句驚人風動石高才涉世月¶臨池上楊柳己侵宮闕為幹炎荒又出師」
#+END_VERSE
¶

** 正喬崔將軍¶

#+BEGIN_VERSE
「　家藏鐵券金章實先朝將門之種名載夌臺天府蓋¶昭代公輔之儔雅度皇皇成蹊而下不言之桃李英¶風卓卓沒羽而中昏夜之石彪倚天颺卻寶刀早知¶立地端可成佛千里勒回騄耳誰問數奇不克封侯¶岸眉炤白雪河目橫清秋太平不用擐戈甲贏得忘
<pb:KR6q0200_J_021-0392b>¶機狎海鷗」
#+END_VERSE
¶

** 慶雲李公(攝政王旗鼓)¶

#+BEGIN_VERSE
「　諸艱歷試倍流離壯志如山屹不移恭謹真堪追萬¶石勛名未肯亞驃騎曾無肺腑藏私怨只有丹誠報¶主知衣錦還歸行晝裏長安共說好男兒」
#+END_VERSE
¶

** 春雨雷金吾¶

#+BEGIN_VERSE
「　丰神奕奕貌桓桓氣自干霄劍自寒閒跨征鞍平樂¶浪笑凌夜雪獵三韓亞夫勛業能嗣武太尉家聲正¶未闌最喜昔人長健羨金吾仍作父時官」
#+END_VERSE
¶

** 平菴李居士¶

#+BEGIN_VERSE
「　孤騫稽叔夜超放李通玄落筆龍蛇走摛詞星斗縣¶白狂群欲殺甫意獨相憐吾道窮方甚奇君塞不遷」
#+END_VERSE
¶

** 中符汪居士¶

#+BEGIN_VERSE
「　孝義敦仁世遜賢獨居那更倍乾乾傳家二字唯清¶白教子多方只敬顓高誼千秋曾想見斯民三代幸¶依然相胥狗苟蠅營日不有君芳孰自憐」
#+END_VERSE
¶

** 南伯王文學¶

#+BEGIN_VERSE
「　玉專白璧器擅瑚璉攄詞追長吉好學等顏淵俄乘¶風以化去忽騎鯨而上僊舟亡夜澤鶴沒瑤天才兮¶何富壽兮何慳此西河之所以隕涕尼父之所以痛¶傷也咄蝴蜨夢中方栩栩大千覺後一空床」
#+END_VERSE
¶

** 扶漢程居士¶

#+BEGIN_VERSE
「　其靜也祇其動也跜其笑也熙怡其問學涔澬其文¶章陸離其骨權奇其度淵夷其人美且䰄」
#+END_VERSE
¶

** 又乞題早歲行樂¶

#+BEGIN_VERSE
「　二十君非四十君據今題昔事紛紜何如景子都拈¶卻華自飄香鼻自聞鼻自聞見故吾達磨元是老臊¶胡」
#+END_VERSE
¶

** 載甫戴烈士¶

#+BEGIN_VERSE
「　偶來竹院暫過僧堂有心存家國何慮問閒忙散子
<pb:KR6q0200_J_021-0392c>¶房巨萬之貲為報韓以擊政揭賓王號召之檄思反¶周而為唐衷偕白日兮同赤志並瑤天兮共長魂遊¶故主忠難化血染黃沙草亦香」
#+END_VERSE
¶

** 錫康周居士¶

#+BEGIN_VERSE
「　秋水丰神志潔霜賓王之國鳳鳴岡滄桑變閱人如¶舊舒卷時更道以常方寸有天縣日月七襄無袞補¶虞唐威儀留得漢官美仰止千秋尚耿光」
#+END_VERSE
¶

** 虞卿鮑居士¶

#+BEGIN_VERSE
「　魚遊荇藻文章動人在林泉道味高案上琴書曾不¶御九天風韻落松濤」
#+END_VERSE
¶

** 中仁陳居士¶

#+BEGIN_VERSE
「　參得缾窯誰字禪不疑鼻孔大頭縣上生何用金臺¶接超步還乘腳底蓮」
#+END_VERSE
¶

** 崑石馮居士¶

#+BEGIN_VERSE
「　亦真亦俗非釋非僊虛堂隱坐兀爾忘緣美如崑璧¶之藏石靜若徽音之在絃乃有不識好惡底諸方東¶塗西抹傾盡狐涎可憐摩詰空無語三十二人落蹄¶筌」
#+END_VERSE
¶

#+BEGIN_VERSE
「　彊桂嘗多知辛識辣導師頻遇汲幽造玄仁以裕後¶義以光前恆納眾流污不為天下先風波險而歷老¶世路危而便旋任外魔兮力捍是法社兮身肩其尤¶虎跑山中之泉潤濡莫盡錢塘江上之月光炤無偏¶者也」
#+END_VERSE
¶

** 肖嵒范居士¶

#+BEGIN_VERSE
「　陋巷長甘顏子貧卻疑前是范丹身忮求雪蕩心無¶介富貴雲浮樂自親柳下不慚妻諡惠周宗何怪趾¶稱麟即今庭砌多蘭桂天道于卿見大均」
#+END_VERSE
¶

** 子穀居士入山圖¶

#+BEGIN_VERSE
「　一世才名數獨慳天風不姤遯天山杖頭明月橫千¶界笠下清風起百彎將置古今歸旦暮盡情官佛付
<pb:KR6q0200_J_021-0393a>¶潺湲多生受得靈山記只恐松門未易關」
#+END_VERSE
¶

** 雲間徐式澂¶

#+BEGIN_VERSE
「　不趨朝市不入山林朱明兮正晝泖水兮方深荷姍¶姍以獻笑柳絲絲以垂陰科頭兮箕踞散髮兮披襟¶何人兮知此意白石兮識君心」
#+END_VERSE
¶

** 孝卿費居士¶

#+BEGIN_VERSE
「　蕭蕭埜服炯炯雙眸步既前而且卻思方動而又籌¶直欲攜笻天外去畏將清景落閻浮」
#+END_VERSE
¶

** 摶九張居士¶

#+BEGIN_VERSE
「　生天成佛總隨緣靈運徒勞論後前與世浮沈心不¶競羨君白作地行僊」
#+END_VERSE
¶

** 道耕田居士繪行樂為道耕圖請贊漫書于上¶

#+BEGIN_VERSE
「　問君空手底將鋤歎世心田長剌多拈起青原垂足¶斧斫開忠國倚松蘿菩提揀作靈苗種般若渟為灌¶溉河謾謂道耕無著莫插鍬叉手任婆娑」
#+END_VERSE
¶

** 聖先朱居士¶

#+BEGIN_VERSE
「　世路風波日險巇放身只合碧山涯千尋嵒壁侵雲¶直百尺松枝偃蓋垂寵辱無驚神自王市朝不問夢¶恆怡惠連得句有芳艸抱膝何妨更賦詩」
#+END_VERSE
¶

** 秋嵐朱居士¶

#+BEGIN_VERSE
「　悟有為之非實知夢幻之難停芒鞋半歷江南保社¶藜杖曾敲幾處戶庭居塵而扮出塵之相在世而懷¶出世之經咦如筏喻者法尚應捨何有越格超情漢¶肯耽著乎金鎖與玄扃君不見勘破趙州無字後一¶回舉著一回新」
#+END_VERSE
¶

** 祖生顧居士¶

#+BEGIN_VERSE
「　香焚柏子了深經忘卻人間歲月更茶熟過來還溼¶口應知念底事分明心不競意何營逐鹿徒成蕉下¶夢清修且自課生平」
#+END_VERSE
¶

** 永孝戴奇童
<pb:KR6q0200_J_021-0393b>¶

#+BEGIN_VERSE
「　苗而不秀孔茲哀邁種瓊華為孰開遮莫九天從謫¶降卻歸天賦玉樓臺對清影思悠哉咄拈起迷盧方¶外擲碧霄長看月徘徊」
#+END_VERSE
¶

** 龔與參乞題二親肖像(臨終念佛而逝)¶

#+BEGIN_VERSE
「　四大空如幻十虛見所緣西方何處是暮鼓日徒縣¶咄潭影蹋翻亡朕跡雙輪杲杲挂青天」
#+END_VERSE
¶

** 徐指菴為父汝仁乞題肖像(諱允壽)¶

#+BEGIN_VERSE
「　芳尋泗水壤擊堯天物齊莊生之論瑟希曾點之絃¶樂爾智也壽爾仁焉佩玉冠緌何濟美羨君生直太¶平年」
#+END_VERSE
¶

** 祇園剛姪禪師¶

#+BEGIN_VERSE
「　自信玉容天賦得誰將五障強名模心華爛熳開金¶粟法吼[髟/吒]髿震海隅未許末山誇半杓肯隨無著道¶蘇嚧往南作佛嗤龍女站定腳跟真丈夫」
#+END_VERSE
¶

** 泉首座為母希菴比丘尼乞題肖像(生緣鹿城)¶

#+BEGIN_VERSE
「　夷亭曾閱春潮上婁水還看涓滴無圜頂而現本來¶之相方袍為標出世之模月落華胥春夢斷趙州東¶壁挂葫蘆」
#+END_VERSE
¶

** 師黃居士為母陳孺人乞題肖像¶

#+BEGIN_VERSE
「　興知陵母廢知嬰誰似高褱見獨貞不計敗成希避¶就唯咨忠孝樹風聲邦家念重身家念君父情深兒¶女情送子參戎期再造千秋一別氣何橫」
#+END_VERSE
¶

** 通睦馮道婆¶

#+BEGIN_VERSE
「　鬚眉粉黛閨閤丈夫矢志參方撩盡百城煙水存心¶作佛竟忘五障身軀驚普門匝匝之波親探洛伽疑¶前後三三之數遠造文殊何事峨嵋尤頓轍豈難萬¶行以踟躕咄四運潛移誰舉令春來依舊百華敷」
#+END_VERSE
¶

** 元清胡道人¶

#+BEGIN_VERSE
「　堪歎眾鬚眉幾許蒙巾幗咄哉此閨閤偏多出世情¶既假金襴為服御還將鎚拂任施呈似恁殽訛公案
<pb:KR6q0200_J_021-0393c>¶且道如何斷評咦奮迅始稱師子步崩騰那跼象王¶行君不見大道本無男女相至真亦復越常情又不¶見龍女當年酬智積彈指南方覺道成」
#+END_VERSE
¶

** 超德殷道人¶

#+BEGIN_VERSE
「　得母儀之大者盡婦道之恆然克咸厥家啟佑曾玄¶若乃專精事佛矢志逃禪萬年一念一念萬年則凌¶行之流亞而空室之齊賢與咦識得首山無量相騎¶驢新婦阿家牽復為頌曰劣相殊形不似他男名女¶字謾交加一般鼻孔聞香臭摸著蓮開石上華」
#+END_VERSE
¶

** 牧牛圖¶

#+BEGIN_VERSE
「　歷劫沒名字彰為者頭角縱然打得回無繩還自縛¶要知者般頑賴底任你蹋遍天涯掀翻海嶽撞到彌¶勒佛下生時敢保討伊頭鼻不著阿呵呵他家自有¶好風規畢竟按圖難索摸」
#+END_VERSE
¶

** 群漁會飲圖¶

#+BEGIN_VERSE
「　扁舟一葉泛輕鳧日暮艤將傍葦蘆人世興亡渾不¶管風波出沒慣曾無忘機到處鷗堪狎招飲沿村釀¶可酤千古勳名悲范蠡得魚那必在江鱸」
#+END_VERSE
¶

** 劉海釣蟾圖¶

#+BEGIN_VERSE
「　金錢作餌帛為緡釣盡人間朝市倫貪壑難窮如廣¶渤情絲不斷若牽銀官居上品尤思進富積千莊尚¶慮貧垂手玉蟾何大意劉仙端的示迷津」
#+END_VERSE
¶

** 樂川馬居士¶

#+BEGIN_VERSE
「　大士當年逢海上因君感應道交深為人造福開永¶壽與世明宗延竹林一著去來知本據半生功行遂¶初心五常應復高門第家有白眉又見今」
#+END_VERSE
¶

** 聖月錢居士¶

#+BEGIN_VERSE
「　玉骨亭亭傲雪梅艸玄誰數子雲才清言祇許嵇阮¶共法喜夫容富趙陪跡寄人間恆隱約心遊天外獨¶徘徊徵君尚復嗤彭澤五柳當門止弗栽」
#+END_VERSE

<pb:KR6q0200_J_021-0394a>¶

** 武君求居士¶

#+BEGIN_VERSE
「　之乎也者得儒傳又向吾宗理會禪儒釋兩關都透¶了更有何事上心田」
#+END_VERSE
¶

** 尤敦素居士¶

#+BEGIN_VERSE
「　起死回生妙有方濟人還為作津梁功同大士真堪¶羨持地仍兼老藥王」
#+END_VERSE
¶

** 惟寰馬居士¶

#+BEGIN_VERSE
「　徽恩修了堵波連傾盡家貲事佛仙檢點生平誰得¶似襄陽在後給孤前」
#+END_VERSE
¶

** 蔡宗五世家慶圖(子穀居士請)¶

#+BEGIN_VERSE
「　或拖金紫或林泉五世瓊芳葉更聯家洞儒宗因學¶佛室空幻趣為逃禪青雲那怪生高足淨沼應宜長¶白蓮欲問三三前後事一輪紅日正當天」
#+END_VERSE
¶

** 子穀居士行樂圖¶

#+BEGIN_VERSE
「　不須瑣末論生平一句身心奉剎塵舉世叢林知子¶穀芳名欲歇也千春」
#+END_VERSE
¶
¶
¶
¶
布水臺集卷第二十一
<pb:KR6q0200_J_021-0394b>¶

